---
title: Nieuwsbrieven – De juiste tools
author: bram
type: articles
date: 2010-06-09T16:02:33+00:00
url: /nieuwsbrieven-deel-1/
featured_image: http://blog.bramwillemse.nl/app/uploads/2010/06/nieuwsbrieven-headerimage.jpg
dsq_thread_id:
  - 3386307124
  - 3386307124
item-thumb:
  - https://bramwillemse.nl/app/uploads/2010/06/nieuwsbrieven1.jpg
  - https://bramwillemse.nl/app/uploads/2010/06/nieuwsbrieven1.jpg
categories:
  - apps die er toe doen
tags:
  - communicatie
  - nieuwsbrief

---
<p class="lead">
  Serieus! Veel mensen houden graag hun netwerk van klanten, collega&#8217;s en vrienden up-to-date. Heel goed, dat is waardevol. Je moet natuurlijk je fans niet kapotspammen, maar als zij jou écht interessant vinden kun je het best maken om eens per maand een mailtje in hun inbox te planten. Dus, dikke props voor jou als je dit al actief doet!<strong><!--more--></strong>
</p>

<span class="highlight-callout"><strong>Let op</strong>: <em>dit artikel is intussen 6 jaar oud en niet meer up-to-date!</em></span>

Maar hoe doe je het dan? Ik hoor vaak over mensen, van artiesten tot ondernemers ot aan grotere bedrijven, die óf zelf een mailtje typen in Hotmail of Gmail óf veel teveel geld geven aan bedrijven die zeggen dat ze er donders goed in zijn (maar intussen 40 uur per nieuwsbrief rekenen, &#8220;Omdat het zo ingewikkeld is&#8221;. Pfff.. Leugens! Daar zijn hele simpele oplossingen voor!

De komende tijd verdiep ik mij voor jullie in nieuwsbrieven. Waar moet je op letten? Hoe verstuur je die dingen naar 5.000 mensen tegelijk? Hoe moet zo&#8217;n nieuwsbrief er ongeveer uit zien? En &#8211; geld, belangrijk &#8211; hoe duur kost dat? Deze keer neem ik twee webapps onder de loep, waarmee jij voor jezelf, jouw bedrijf of jouw klanten makkelijk nieuwsbrieven kunt versturen.

Want waar Google bijvoorbeeld al op het gebied van tekstverwerken hun gratis _Docs_-dienst aanbiedt, zijn er ook (al tijden) hele goede gratis webdiensten voor het moeiteloos professioneel versturen van mailings. Gezien ik de afgelopen tijd minstens 3x per maand de vraag krijg hoe dat te regelen is en hoe duur, wijs ik jou &#8211; oh trouwe lezer! &#8211; graag op de voor- en nadelen van twee nieuwsbriefdiensten waarmee ik al ervaring heb.

## MailChimp &#8211; &#8220;e-mail marketing made easy&#8221;

Ik begin gewoon lekker met de mooiste: <a title="registreer je op MailChimp.com" href="http://mailchimp.com" target="_blank">MailChimp</a> is voor iedereen. Het is makkelijk te begrijpen en gebruiken en het ziet er gelikt en overzichtelijk uit. MailChimp is een schoolvoorbeeld van een mooie Web 2.0-webdienst. Afgeronde hoekjes, leuke kleurtjes, olijke aapjes, het ziet er fris, vrolijk en blij uit. Het is een interactief platform, gericht op de gebruiker, waar je niet alleen maar even snel een mailtje naar meerdere mensen verstuurt. Door de integratie met verschillende andere diensten wordt er een volledig te _customizen_ nieuwsbriefdienst neergezet.

Je hoeft geen hardcore webdesigner zijn om een leuke nieuwsbrief in elkaar te sleutelen. Je kunt in de _visual editor_ zelf best wat leuks in elkaar knutselen. Als je een beetje thuis bent in programma&#8217;s als Word en enig oog voor schoon- en bruikbaarheid hebt, dan komt dat wel goed.

Wil je serieus aan de slag? Laat iemand met verstand (<a title="Mijn nieuwsbriefontwerp voor audiotransparent" href="https://bramwillemse.nl/2009/12/18/audiotransparent-nieuwsbrief/" target="_blank">mij</a>! <a title="nieuwsbrief emedia " href="https://bramwillemse.nl/2008/09/29/nieuwsbrief-emedia/" target="_blank">mij</a>! <a title="nieuwsbrief emedia leadgeneration event" href="https://bramwillemse.nl/nggallery/post/logo-emedia-lead-generation-event/page/38/" target="_blank">mij</a>!)  een mooie template maken in HTML in jouw huisstijl, upload de template en plaats daarin jouw eigen teksten en afbeeldingen. Selecteer de lijst met contactpersonen die je er mee wilt bereiken en hatseflats, klaar! Heel simpel, heel mooi.

Het maakt niet uit of je het voor meerdere klanten inzet of alleen voor je eigen kleine adreslijstje, MailChimp is bijzonder schaalbaar. Je kunt jouw nieuwsbrieven en contacten indelen op campagnes en contactlijsten (met subgroepen) en je krijgt de mogelijkheid om (vrij uitgebreide) _reports_ te bekijken over jouw nieuwsbriefcampagnes. Die laatste reports zijn heel mooi te integreren met Google Analytics data.

<p style="text-align: left;">
  De contacten / <em>subscribers</em> nemen een prominente plek in, binnen het systeem. Je kunt pas écht aan de slag als je contacten hebt om je nieuwsbrief naar te versturen.  Deze importeer je door een CSV- of Excel-bestand te uploaden of jouw Google Contacts  (of één of ander minder bekend contacten-/klantenbestand) te importeren. Oké, het aanpassen en bijhouden is nog wat ambachtswerk &#8211; oftewel: dat kan een stuk beter &#8211; maar het is dan wel weer handig dat subscribers hun eigen gegevens ook zelf kunnen updaten.
</p>

Dus, fijne service. Ziet er goed uit, is heel uitgebreid en werkt lekker duidelijk. Heel veel meer kan ik nog niet over MailChimp zeggen. Ik heb nog geen ervaring met het versturen van grote hoeveelheden nieuwsbrieven en andersoortig intensief gebruik. Maar ik hoor en lees er veel positiefs over. Vooral eens proberen! Dat kost niet duur, gratis zelfs. Pas als je écht serieus mailings wilt gaan versturen, dan betaal je <a title="MailChimp's priceplan" href="http://www.mailchimp.com/pricing/international_pricing/" target="_blank">wel wat</a>.

## YMLP &#8211; Your Mailing List Provider

Op dat punt komen we bij <a title="YMLP" href="http://ymlp.com" target="_blank">YMLP</a> uit. Deze service raadde ik tot voor kort altijd bij mensen aan, want hiermee heb ik al wat meer ervaring opgedaan in mijn samenwerking met audiotransparent. Ook <a title="De Ondernemers B.V. een mooie plek om stage te lopen." href="http://deondernemers.nl" target="_blank">De Ondernemers</a> maken er gebruik van en zijn enthousiast. Het is een snelle service die <a title="YMLP's pricingplan" href="http://www.yourmailinglistprovider.com/nl/pricing.html" target="_blank">niet heel veel kost</a> en doet wat het moet doen. Het ziet er visueel wat minder spetterend uit. Als ik er nu rondklik en -kijk, dan mis ik vooral dat grappige aapje. Maar in principe biedt het dezelfde functionaliteit als MailChimp.

Een eerste opvallend voordeel &#8211; voor lezers van dit blog &#8211; kan zijn dat het ook beschikbaar is in het Nederlands. De meeste Nederlanders kunnen wel een beetje Engels, maar ik kan me voorstellen dat het YMLP direct een stuk aantrekkelijker voor je maakt.

Oké, YMLP is wat simpeler. Dat begint al bij het registratieproces, waarbij je eerst een raar mailtje met _random generated_ inloggegevens ontvangt. Grafisch is YMLP ook een stuk minder interessant, maar hierdoor misschien tikkeltje overzichtelijker dan het wat voller gepropte MailChimp? Je merkt het ook als je bijvoorbeeld je Gmail-contacts wilt importeren, dat kost wat meer moeite. Exporteren en downloaden in Gmail en dan uploaden en importeren op YMLP, terwijl je dat gewoon direct kunt doen op MailChimp.

## Duzz..

Kun je het zelf, of ken je iemand die wel wat kan met HTML en weet aan wat voor eisen een nieuwsbrief ongeveer moet voldoen tegenwoordig? Dan is YMLP misschien wel de beste oplossing. Het is _to-the-point_, snel, stabiel en niet al te duur.
  
Heb je het geld wel, of wil je het per se allemaal zelf doen (scheelt een boel kosten), dan is MailChimp voor jou. Het biedt voor een iets hogere prijs een overcompleet pakket, dat makkelijk in gebruik is. Is het dat niet, dan zijn er nog al die video&#8217;s met uitleg (en apies!).

<img class="size-medium wp-image-2878 alignleft" title="Blije aap" src="https://bramwillemse.nl/app/uploads/2010/06/happy-monkey-184x169.jpg" alt="Blije aap" width="184" height="169" />Dus, inderdaad. MailChimp is stoerder. Maar laat je keuze afhankelijk zijn van wat jou aantrekt. MailChimp is heel uitgebreid, op de website én daarbuiten. Het ontwikkelt bijvoorbeeld ook apps voor iPad, iPhone en plugins voor WordPress en andere contentmanagementsystemen. Is dit allemaal wat teveel van het goede en redt je het zonder poespas ook wel, dan is YMLP misschien jouw ding.

Ik heb nu maar twee diensten bekeken, omdat ik ze toevallig het beste ken. Maar misschien zijn er mensen met vergelijkbare (of véél betere) alternatieven. Laat het weten in de reacties hieronder of op <a title="bramwillemse op Twitter" href="http://twitter.com/bramwillemse" target="_blank">Twitter</a>, daar doe ik ook wel eens aan mee.

_Hulp nodig bij het opzetten van jouw nieuwsbriefcampagne of gewoon benieuwd naar hoe je zo&#8217;n ding nou moet ontwerpen en aan wat voor eisen dat dan moet voldoen? Ik weet raad! Neem vooral even contact met me op, dan kijken we hoe ik je kan helpen._