---
title: Een nieuwe vorm van communicatie
author: bram
type: articles
date: 2009-04-03T13:40:34+00:00
url: /een-nieuwe-vorm-van-communicatie/
dsq_thread_id:
  - 24798531
  - 24798531
categories:
  - blog
tags:
  - communicatie

---
Gister las ik op <a href="http://www.frankwatching.com" target="_blank">Frankwatching</a> een mooi artikel, genaamd &#8216;Communicatie 2.0 is grenzeloos&#8217;. De schrijvers, [Frank Janssen][1] en [Karianne Vermaas][2], weten helder en duidelijk vast te stellen hoe het er voor staat met de nieuwste trends in de communicatie. Wat is dat dan, wat zij communicatie 2.0 noemen?

<!--more-->

  1. Ook je medewerkers zijn jouw visitekaartje
  2. Help de klant met het geven van feedback over jouw werk
  3. Ga online en zorg dat je constant aanwezig / aanspreekbaar bent
  4. Communiceer transparant en open
  5. Houd je richtlijnen, methodes en technieken up-to-date

Als je dit juist aanpakt, kan dit jouw naamsbekendheid en imago zeer goed doen.

In het artikel en de bijbehorende comments wordt duidelijk dat er nog (veel te?) veel communicatieadviseurs hun werk- of opdrachtgever niet weten te wijzen op, of overtuigen van het nut van actieve aanwezigheid op social networks als <a title="LinkedIn" href="http://www.linkedin.com/" target="_blank">LinkedIn</a>, <a title="Facebook" href="http://www.facebook.com" target="_blank">Facebook</a> of [Hyves][3]. Een veel gezien probleem lijkt de organisatie van (de overgang naar) communicatie 2.0. Zoals het artikel stelt: veel grenzen, die door opleidingen, directies en managers en communicatiemensen zelf worden gesteld, vervagen of verdwijnen zelfs compleet. Welke communicatiecollega wordt de video blogger? En wie is er geschikt om het bedrijfsprofiel op Twitter, Facebook of Hyves bij te houden? En hoe te reageren op @replies, wallposts en krabbels?

Ik weet het allemaal nog niet zo heel goed, mijn ervaring in het vak is beperkt. Wat ik wel weet is dat ik tijdens mijn opleiding niet heb leren omgaan met al die kansen. Ik leerde over zenders en ontvangers, dat je als zender bepaalde methodes hebt om jouw beoogde ontvanger te bereiken en hoe je die ontvanger kan overtuigen van jouw boodschap. Meer eigenlijk niet.

<p style="text-align: left;">
  Gelukkig ben ik vrij ondernemend als het gaat om het volgen van ontwikkelingen op en rond het web en ik meen het potentieel van het sociale web te begrijpen. Als moderne organisatie ben je niet meer slechts zender, maar kun je makkelijk de dialoog aangaan met jouw klanten en belangrijker: jouw potentiële klanten. Makkelijk? Mja, maar het kan ook makkelijk fout gaan.
</p>

<p style="text-align: left;">
  Gelukkig maar, want daar komt het communicatievak weer om de hoek kijken. Want als je de dialoog aangaat met jouw publiek, is het des te belangrijker dat je als organisatie weet wat je doet. Het opstellen van richtlijnen voor werknemers op het gebied van communicatie bijvoorbeeld. Het kan heel wijs zijn om jouw werknemers voor te bereiden op een <em>Rutger-van-GeenStijl</em> die een microfoon onder hun neus duwt en lompe vragen stelt. Of om richtlijnen op te stellen over wat er wel en niet voor zaken gedeeld mogen worden op het web door werknemers en hoe ze zouden kunnen reageren als mensen hen bepaalde vragen aan stellen.
</p>

Niet elke communicatieadviseur of organisatie is in staat of bereid dit te doen. Maar er liggen kansen, een boel kansen en ik heb het idee dat je je hiermee kan onderscheiden. Een organisatie die actief is op het sociale web, daar in discussie durft te treden met haar doelgroep en  en daarmee sympathie weet te wekken voor haar product of dienst, komt vaak een stuk beter uit de verf dan door slechts een persbericht de deur uit te doen en wat te adverteren. De standaard communicatiemiddelen zijn zeker nog altijd zeer nuttig voor de zender, maar de reactie daarop van de ontvanger speelt nu een net zo belangrijke rol. Je kunt zeggen dat het zender-ontvanger-verhaal niet meer opgaat, omdat er een betere balans is op het web. Zaak dus om je zaakjes voor elkaar te hebben door als zaak goed om te gaan met negatieve én positieve reacties op jouw verhaal.

Janssen en Vermaas eindigen hun verhaal met:

> Communicatieprofessionals moeten veel beter op de hoogte zijn van de ontwikkelingen rond de [sociale media][4]. De toekomstige rol zal er eerder een zijn van ‘conversation facilitator’ dan van ‘communicatie manager’. Communicatieprofessionals moeten de vaardigheden en het lef hebben om ontwikkelingen snel en adequaat te vertalen naar toepassingen binnen of voor hun bedrijf. Willen ze hun naam waar blijven maken, dan moeten ze transformeren: van volgend naar leidend.

Ik hoop dat ze gelijk hebben en ik hoop dat er genoeg communicatieprofessionals zijn die dat lef _niet_ hebben. Dan maak ik misschien nog wel een kans in deze sector. Wie weet dat ik een paar leuke bedrijven de juiste kant op kan leiden :D   
Wat me ook opvalt is dat er veel te veel communicatieopleidingen zijn die flink achterlopen op dit soort trends. Maar waarom eigenlijk, elke opleiding zou eigenlijk moeten voorlopen in haar vakgebied en trends zetten ipv achter de feiten aan hobbelen. Dat is dan misschien ook weer wat te optimistisch gedacht..

_8 april 2009 &#8211; Frankwatching heeft vandaag een verwant artikel geplaatst. Matthijs van Gaalen schrijft [hier][5] over_ Online Reputation Management _(ORM)._

 [1]: http://www.frankwatching.com/archive/author/frank/ "Berichten van Frank Janssen"
 [2]: http://www.frankwatching.com/archive/author/karianne
 [3]: http://bramwillemse.com/2009/02/04/tijd-voor-blijheid/ "Hyves - Tijd voor blijheid!"
 [4]: http://www.social-media.nl/
 [5]: http://www.frankwatching.com/archive/2009/04/07/online-reputatiemanagement-meer-dan-brandjes-blussen/ "Frankwatching over Online Reputation Management"