---
title: 'Workshop: Website in één dag'
author: bram
type: articles
date: 2012-01-30T23:01:59+00:00
url: /workshop-warenhuis-wordpress-website-dag/
featured_image: http://blog.bramwillemse.nl/app/uploads/2012/01/wordpress-artwork.jpg
dsq_thread_id:
  - 3438499654
  - 3438499654
categories:
  - events
  - WordPress
tags:
  - website
  - wordpress
  - workshop

---
<p class="lead">
  Op 14 februari aanstaande gaan collega Marc en en ik los met onze workshop &#8220;Website in 1 dag&#8221; voor Workshop Warenhuis. Tijdens die workshop maken de deelnemers kennis met WordPress en gaan direct <em>hands-on</em> met het open-source CMS. Aan het einde van de dag hebben de deelnemers een werkende en gevulde website die direct live kan.
</p>

<!--more-->


  
Het houdt niet op, de vraag naar websites. Mensen blijven het doen: voor zichzelf starten en hun uit-de-hand-gelopen-hobby-koor promoten. Dat kan niet zonder website, je hebt geen gezicht zonder website. Dus kun je een gratis blog aanmaken bij Google, een net afgestudeerde student voor 1500 euro of een gerenommeerd bedrijf voor 10x zoveel geld een website voor je in elkaar laten klussen.

Jacqueline Kooiman dacht er over na en kwam er achter dat het ook best anders kan. Je kunt ook je tijd investeren in verdieping in hoe een systeem als WordPress werkt en dan zelf gewoon aan de slag. Voordat je het weet heb je een website online. En zo geldt dat net zo voor fotografie, en twitteren. Daarom opende ze onlangs het Workshop Warenhuis. Een plek waar je als beginnend (en gevorderd) ondernemer je kan verdiepen in zaken als het zelf creëren en slim van vullen van je website, maar binnenkort ook onderwerpen als fotografie, social media en vormgeving. Oftewel, een shoppingparadijs voor de ZZPer.

Marc en ik ontwikkelen samen deze workshop, waarin je binnen een dag snapt hoe jij je website binnen 1 dag onder controle en &#8211; belangrijker &#8211; live krijg. Samen ontdekken we de voordelen van WordPress, we denken na over tekstschrijven, inzet van beeldmateriaal en multimedia, social media en het uitbreiden van je website met simpele elegantheden tot en met complete SEO-oplossingen. Aan het einde van de dag is je website live en kan je de wereld in met je ontwerpbureau, koor of breiwinkeltje.

_Klinkt dit aantrekkelijk of denk je dat je hier iemand blij mee kan maken? <a title="Meld je aan voor de &quot;Website in 1 dag&quot;-workshop" href="http://www.workshopwarenhuis.nl/workshops/website-1-dag/" target="_blank">Meld je aan</a> of vertel het door! _