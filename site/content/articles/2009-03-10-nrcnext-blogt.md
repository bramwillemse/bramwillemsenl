---
title: nrc.next blogt (ik ook)
author: bram
type: articles
date: 2009-03-10T12:43:33+00:00
url: /nrcnext-blogt/
dsq_thread_id:
  - 24672031
  - 24672031
categories:
  - blog
tags:
  - kranten
  - website

---
<a title="NRCNext.nl - Sinds vandaag een nieuwsblog" href="http://www.nrcnext.nl" target="_blank">nrc next.nl</a> is sinds vandaag een nieuwsweblog. Volgens mij een goede zet, omdat het meer toevoegt aan de krant dan de vorige versie die in principe de krant kopieerde. Ik ben sinds 2 weken abonnee (na een paar jaar van proefabonnementen) en sowieso enthousiast over deze krant. nrc.next weet als één van de weinige kranten iets toe te voegen aan het dagelijkse nieuws dat elke dag weer lekker wordt gecopy-pasted uit de ANP-database door tig nieuwssites.<!--more-->

> Over nieuws: de gedachte achter de papieren nrc.next is juist dat onze lezers het nieuws al online hebben gelezen (of op de radio hebben gehoord). Daarom bestaat de krant vooral uit achtergronden bij dat nieuws.   
> &#8211; <a title="Titia Ketelaar over nrc.next" href="http://www.nrcnext.nl/blog/2009/03/09/blogger-komt-bij-de-krant/#comment-83" target="_blank">Titia Ketelaar</a>

En nu is er de blog om je nog verder te verdiepen in het nieuws en erover te discussiëren. Lijkt nu al een succes, dus RSS-tip van de week. Kom ik alleen bij het enige minpuntje van de blog: hij heeft geen RSS-feed! Maar als je een kijkje neemt in de broncode, dan zie je al gauw dat het een WordPress-website is. Dus hierbij presenteer ik [de verstopte RSS-feed van nrc.next][1] :)

Ik houd van dit soort sites, eenvoudig design met slechts een paar kleurvlakken zonder teveel opvulling en keuzemogelijkheden. Overzichtelijk en lekker rustig. De content krijgt hierdoor de hoofdrol, heel goed. Ik ben benieuwd wat het ons gaat brengen de komende weken.

<p style="padding-top: 25px;">
  <em>Ik ben van plan mijn blogactiviteiten de komende tijd wat op te krikken en mijn portfolio wat minder prominent deel uit te laten maken van de site. Waarom? </em><em>Ten eerste omdat ik graag interessante links en nieuwtjes met de mensheid deel. </em><em>Ten tweede om mijn schrijftalent wat te trainen. </em><em>Ten derde om te ontdekken wat ik nou echt leuk vind en wat ik daarmee wil gaan doen. Mijn veel te brede interesse wil ik in toom houden en mij vooral richten op communicatie, design en web, maar ik vrees dat er ook wel eens iets anders tussen zal kruipen ;)</em>
</p>

_Verwacht trouwens binnenkort ook een redesign van deze website die deze focus-shift moet ondersteunen._

___Laat het me vooral weten als je mijn bloggekes (niet) kunt waarderen, of als je prachtige ideeën/tips hebt._

 [1]: http://www.nrcnext.nl/feed/ "RSS-feed NRCNext.nl"