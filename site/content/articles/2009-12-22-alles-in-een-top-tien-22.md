---
title: Alles-in-één top tien (2/2)
author: bram
type: articles
date: 2009-12-22T12:02:53+00:00
url: /alles-in-een-top-tien-22/
item-thumb:
  - https://bramwillemse.nl/app/uploads/2009/12/120120091377.jpg
  - https://bramwillemse.nl/app/uploads/2009/12/120120091377.jpg
dsq_thread_id:
  - 4297837203
  - 4297837203
categories:
  - blog
tags:
  - afstuderen
  - communicatie
  - gadgets
  - tv

---
<p class="lead">
  Vandaag het vervolg van mijn alles-in-één top tien! Over Mad Men, Spanje, audiotransparent, niets doen en de iPhone 3GS.
</p>

_Lees deel 1_ _[eerst][1]_

<!--more-->

### <span style="font-weight: normal;">5</span> TV: Mad Men

Deze serie schetst op indrukwekkende wijze een beeld van de reclame business en het leven in het algemeen in de jaren &#8217;60. In de genadeloos competitieve wereld van Madison Avenue volg je Don Draper in zijn leven als succesvolle _ad man,_ man en vader. Boeiend is hoe je als kijker vaak hard wordt geconfronteerd met hoe er toen met vrouwen, niet-blanken, kinderen en bepaalde maatschappelijke problemen werd omgegaan. Goed geschreven, geweldig gecast, heerlijk gestileerd. Niet alleen mijn favoriet voor dit jaar, maar zeker in mijn top 3 van favoriete tv-series aller tijden.

Klinkt leuk? Kijk <a title="Mad Men Seizoen 1 Preview" href="http://www.youtube.com/watch?v=LfuMhXcLa-Q" target="_blank">hier</a> naar een preview van seizoen 1.

### <span style="font-weight: normal;">4 </span>VAKANTIE: Spanje

In januari dit jaar ging ik eindelijk weer eens écht op reis. Heeel veeel en diverse architectuur en cultuur, diverse leuke mensen en ik lag zelfs een middag op het strand terwijl men in Nederland verkleumde op de klapschaats. Het opvallendste aan mijn reis, was het verschil tussen de steden die ik bezocht. <a title="Wikipedia over Barcelona, Spanje" href="http://nl.wikipedia.org/wiki/Barcelona_(Spanje)" target="_blank">Barcelona</a> is een echte wereldstad, door de Catalaanse taal en haar geschiedenis ook niet helemaal &#8220;normaal&#8221; Spaans. <a title="Wikipedia over Sevilla, Spanje" href="http://nl.wikipedia.org/wiki/Sevilla_(stad)" target="_blank">Sevilla</a> is een prachtig doolhof van steegjes en straatjes met prachtige Moorse invloeden in de architectuur, knusse tapasbarretjes en geweldige flamencotentjes. Granada is een vrij moderne winkelstad in de bergen, met als hoofdattractie het <a title="Wikipedia over het Alhambra" href="http://nl.wikipedia.org/wiki/Alhambra" target="_blank">Alhambra</a> waar je zo een hele dag kan doorbrengen.

Het blijkt echt waar; ff helemaal weg zijn is goed voor een mens. Het wekte ook een nieuwe reislust op. Next stop? Americaaah, [f*ck yeah][2]! Soundtrack was [Fleet Foxes][3] (luister in <a title="listen to Fleet Foxes on Spotify" href="http://open.spotify.com/user/bramwillemse/playlist/4vHHgt43p0mh1vcxDN6gQ5" target="_blank">Spotify</a>), met als resultaat dat ik altijd weer breed glimlach en de Zuid-Spaanse berglandschappen aan me voorbij zie glijden als ik naar hun engelengezang luister. Meer foto&#8217;s vind je <a title="Meer vakantiefoto's op Flickr" href="http://www.flickr.com/photos/bramwillemse/sets/72157612754059864/" target="_blank">hier</a>.

### <span style="font-weight: normal;"><span style="font-weight: normal;">3</span></span> WERK: audiotransparent

Mijn hoogtepunt dit jaar wat betreft mijn werk, is <a title="De website van audiotransparent" href="http://audiotransparent.com" target="_blank">audiotransparent</a>. Mijn meeste lezers en volgers zijn er mee doodgegooid de laatste tijd, maar dat was omdat ze me erg enthousiast wisten te maken. Zij kozen ervoor om mij als eerste in te zetten als communicatieadviseur, naast webdesigner. Voor hen maakte ik een volledig nieuwe website ter ere van de release van hun nieuwe album _<a title="Koop 'm hier!" href="http://audiotransparent.com/shop/chekhov-guns-cd/" target="_blank">Chekhov Guns</a><span style="font-style: normal;">, daarnaast verzorg ik ook hun maandelijkse <a title="Bekijk de Club AT nieuwsbrief van december 2009" href="https://bramwillemse.nl/2009/12/18/audiotransparent-nieuwsbrief/">nieuwsbrief</a>. Het leuke is dat ik niet alleen dingen voor ze maak, maar dat we samen ook denken en discussiëren over hoe we hun fans en (belangrijker) potentiële fans kunnen bereiken met de muziek die zij maken. Een moeilijke puzzel die we nog niet helemaal af hebben, maar reacties op de website en de hele campagne zijn enthousiast en we leren én bouwen elke week verder. Heel gaaf!</span>_

### <span style="font-weight: normal;">2</span> SCHOOL: Een jaar &#8220;niets&#8221; doen

In het schooljaar 2008/2009 deed ik vrijwel niets voor school. Ik nam de tijd voor enige studiepunten achterstand en voor het zoeken naar een mooi onderwerp voor mijn afstuderen. Uiteindelijk ging mijn tijd vooral in het ontwerpen bouwen van websites en andersoortig materiaal zitten. De eerste helft van 2009 sloeg de crisis toe en had ik wat minder werk te doen. Helaas had ik nog geen goed onderwerp voor een afstudeeropdracht, vandaar dat ik me ging verdiepen in verschillende zaken. Twitter en Facebook begon ik steeds leuker te vinden, Hyves een stuk minder. Ik las veel over _social web_ en sprak er graag over met verschillende mensen.

<p style="text-align: center;">
  <img class="size-medium wp-image-1008    aligncenter" title="onderwijs-communicatie-illustratie" src="https://bramwillemse.nl/app/uploads/2009/04/onderwijs-communicatie-illustratie-450x169.jpg" alt="" width="450" height="169" />
</p>

Uiteindelijk begaf ik mij met <a title="Communicatiesysteem voor het onderwijs" href="https://bramwillemse.nl/2009/04/22/communicatiesysteem-voor-scholen-leerlingen/" target="_blank">deze</a> post op het terrein van onderwijscommunicatie en uiteindelijk ben ik nu (enigszins vertraagd door de kaakblessure) aan het afstuderen bij mijn eigen Instituut voor Communicatie & Media aan de Hanzehogeschool. Het bijzondere is dat ik absoluut niet het gevoel heb dat ik mijn tijd verdaan heb. Door de vele klussen, de verdieping in onderwerpen die mij interesseerden en het veel spreken met zeer verschillende mensen over wat ik wilde en wat mij interesseerde ben ik uiteindelijk ergens uitgekomen waarbij ik het gevoel heb dat het me ligt en waarover ik nog heel veel over kan en wil leren.

### <span style="font-weight: normal;">1</span> GADGET: iPhone 3GS

<p style="text-align: center;">
</p>

<p style="text-align: center;">
  <small><em>ik moest er een tijdje voor in de rij staan / liggen / zitten, maar toen had ik <span style="font-style: normal;"><em>ook wat!</em></span></em></small>
</p>

<p style="text-align: left;">
  Twee jaar moest ik <a title="Mijn nieuwe telefoon: de iPhone 3GS" href="https://bramwillemse.nl/2009/06/11/mijn-nieuwe-telefoon-de-iphone-3g-s/">wachten</a>, maar in het voorjaar mocht ik eindelijk mijn eigen iPhone ophalen. De derde generatie alweer, de 3GS. Heilig is ie niet, maar ik word er blij van. Een volledig met mijn Gmail geïntegreerde agenda en adressenlijst, al mijn favoriete muziek, <a title="Tweetie - über twitter app for iPhone" href="http://tweetie.com" target="_blank">Twitter</a>, Facebook, <a title="Weerbericht = beter dan Buienradar!" href="http://itunes.apple.com/nl/app/weerbericht/id295854797?mt=8" target="_blank">Buienradar</a> (not!), <a title="Ping! - bijna gratis alternatief voor SMS" href="http://itunes.apple.com/nl/app/ping/id303612602?mt=8" target="_blank">Ping!</a>, Google Maps natuurlijk, <a title="MobyPicture - 1 foto uploaden en overal direct plaatsen" href="http://itunes.apple.com/nl/app/mobypicture/id301345684?mt=8">MobyPicture</a>, <a title="strippende bananen in Appie van Albert Heijn" href="http://itunes.apple.com/nl/app/appie/id327535329?mt=8" target="_blank">Appie</a>, <a title="Trein - Niet meer zoeken op borden of overstappen op vertraagde treinen" href="http://itunes.apple.com/nl/app/trein/id291375446?mt=8" target="_blank">Trein</a>, <a title="Panoramafoto's maken met je iPhone" href="http://itunes.apple.com/nl/app/panorama/id293001431?mt=8" target="_blank">Panoramafoto&#8217;s</a>, <a title="Nooit meer gefrustreerd om dat onbekende liedje" href="http://www.shazam.com/" target="_blank">Shazam</a>, <a title="Bestanden delen - nu ook op je iPhone" href="http://dropbox.com/" target="_blank">Dropbox</a>, <a title="Eén van de tofste en populairste spellen op de iPhone" href="http://www.firemint.com/flightcontrol/" target="_blank">Flight Control</a>, <a title="De meest realistische racegame voor de iPhone" href="http://www.firemint.com/realracing/index.html" target="_blank">Real Racing</a>. Zij maken mijn werk, mijn leven makkelijker, comfortabeler, blijer. Echt een revolutionair apparaat, nog steeds.
</p>

<p style="text-align: left;">
  Zo, genoeg. Dat was &#8216;m voor dit jaar :)<br /> En volgend jaar?
</p>

3 **De kaakblessure als sneeuw voor de zon zien verdwijnen**   
2 **Intussen verder leren en werken**   
1 **Afstuderen & dan reizen!**

**<span style="font-weight: normal;">Tot dan :)</span>**

 [1]: https://bramwillemse.nl/2009/12/19/alles-in-een-top-tien/ "Alles-in-deel-één top tien"
 [2]: http://www.youtube.com/watch?v=YZdJRDpLHbw
 [3]: http://www.myspace.com/fleetfoxes