---
title: Mijn eerste verjaardag!
author: bram
type: articles
date: 2008-10-09T07:00:27+00:00
url: /mijn-eerste-verjaardag/
dsq_thread_id:
  - 24723296
  - 24723296
categories:
  - blog
tags:
  - nieuws

---
Het is vandaag precies een jaar geleden dat ik mij inschreef bij de <a href="http://www.kvk.nl" target="_blank">Kamer van Koophandel</a> in Groningen. Ter ere van dit éénjarig bestaan van mijn ondernemerschap heb ik mijn website [vernieuwd][1] en blik ik in deze eerste blogpost kort terug op het afgelopen jaar.<!--more-->

**Ik maakte..**

In september 2007 was ik student en zat ik vastgeroest in de koelvakken van de Albert Heijn. Eén jaar nadat ik mij inschreef bij de KvK, ben ik nog altijd bezig met mijn studie, maar ben ik ook negentien prachtige [logo&#8217;s][2], vier opvallende [visitekaartontwerpen][3], zestien in het-oog-springende [webbanners][4], vijf voor zichzelf sprekende en makkelijk te beheren [websites][5], drie aantrekkelijke [nieuwsbriefontwerpen][6], en enkele flyers, posters en tickets verder. Innoovation rijdt zelfs door het land met mijn logo op het [bedrijfsbusje][7]!

**Ik leerde..**

Dit jaar bekwaamde ik mijzelf (verder) in [logo-ontwerp][8], het maken van websites van hoge kwaliteit met behulp van [WordPress][9], klantencontact, de verkoop van mijn product, acquisitie, netwerken, brand- en designmanagement, administratief werk en nog veel meer. Tijdens dit proces ontmoette ik intussen veel leuke, interessante, professionele mensen en bedrijven met wie mocht of mag gaan samenwerken. Kortom: ik heb mogen proeven van het zelfstandig ondernemen.

**.. en ik had succes!   
** Als ik terugkijk, dan kijk ik terug op één van de mooiere jaren van mijn leven en zie ik de toekomst rooskleurig in. Ik verdien mijn geld met het doen van dingen waar ik blij van word en intussen leer ik ontzettend veel over vormgeving en ondernemen in het algemeen. Komend jaar ga ik weer een stap verder!

Want wat staat er voor mij op de agenda voor het komende jaar? Afstuderen vóór de zomer van 2009, logo&#8217;s blijven maken voor [emedia][10], hopelijk nog een heleboel andere uitdagende opdrachten uitvoeren en wie zal zeggen wat nog meer? In ieder geval is het mijn doel om nog meer leuke mensen en toffe bedrijven te leren kennen en zoveel en plezierig mogelijk te leren over dingen waar mijn hart sneller van gaat kloppen.

Ik dank iedereen die mij het afgelopen jaar, op wat voor manier ook, heeft bijgedragen aan de opbouw van mijn bedrijf en ik dank al mijn klanten voor de prettige samenwerking. Ik hoop in de toekomst met jullie net zulke grote stappen te blijven zetten als afgelopen jaar!

Zet intussen mijn nieuwe website in je bookmarks of abonneer je op mijn [RSS-feed][11], zodat je mijn ontwikkelingen en activiteiten op de voet kan volgen. Want mij wil je in de gaten houden! ;-)

groeten,

Bram Willemse   
bramwillemse.com

 [1]: http://bramwillemse.com/2008/10/09/bramwillemsecom-volledig-vernieuwd/
 [2]: http://www.bramwillemse.com/tag/logo
 [3]: http://bramwillemse.com/tag/visitekaartje/
 [4]: http://bramwillemse.com/wordpress/tag/banner/
 [5]: http://bramwillemse.com/tag/website/
 [6]: http://bramwillemse.com/tag/nieuwsbrief/
 [7]: http://bramwillemse.com/2007/09/20/logo-innoovation/
 [8]: http://bramwillemse.com/tag/logo/
 [9]: http://www.bramwillemse.com/tag/wordpress
 [10]: http://bramwillemse.com/tag/emedia/
 [11]: http://bramwillemse.com/feed/