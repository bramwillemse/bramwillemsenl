---
title: De auto’s van Minsk, mafia of middenklasse?
author: bram
type: articles
date: 2012-05-29T20:41:28+00:00
url: /autos-minsk-mafia-middenklasse/
featured_image: http://blog.bramwillemse.nl/app/uploads/2012/05/IMG_9300.jpg
dsq_thread_id:
  - 3408302134
  - 3408302134
categories:
  - '#JuicyOrange'
tags:
  - auto
  - juicyorange
  - minsk
  - wit-rusland

---
<p class="lead">
  Het was natuurlijk &#8211; na <a title="Video: De Grote Welkomstwolkbreuk in Minsk, Wit-Rusland" href="http://www.youtube.com/watch?v=pyT__fYIRO8" target="_blank">de Grote Welkomstwolkbreuk</a> (video) &#8211; het eerste wat me opviel; de auto&#8217;s van Minsk. Er was iets anders, er was iets raar. Van tevoren waren we al wel gewaarschuwd: Wit-Rusland is een arm land met weinig mooie auto&#8217;s, maar er zijn wel een paar écht rijke stinkerds en die rijden in dikke bakken. Dat die minder mooie auto&#8217;s BMW&#8217;s X6 zouden zijn i.p.v. <a title="Lekke Lada in Minsk, Wit-Rusland" href="http://www.flickr.com/photos/bramwillemse/6970569438/in/set-72157627938183698/lightbox/" target="_blank">lekke Lada&#8217;s</a>, had ik niet verwacht..
</p>

**<!--more-->**

<p style="text-align: left;">
  Audi, BMW, Porsche. Ik waande me soms in Hannover of Düsseldorf. De SUV&#8217;s en premium sedans vlogen ons om de oren. En dan niet de laffe eco-modelletjes, nee de Cayennes GTS, verlengde 7-series en Escalades op glimmende DUB&#8217;s (zie foto). En waar waren de hogere middenklassers? De Golfjes en de Astra&#8217;s? Ik zag ze niet rijden. Maffe bende!
</p>

<p style="text-align: left;">
  <img title="Dikke bakken alom in Minsk, Wit-Rusland" alt="Dikke bak. Minsk, Wit-Rusland" src="https://bramwillemse.nl/app/uploads/2012/05/IMG_9300-800x450.jpg" width="800" height="450" />
</p>

<p style="text-align: left;">
  Pas na een week snapte ik dat ik niet per se onder de indruk hoef te zijn als een Wit-Rus me vertelt dat hij 5 dikke bakken voor de deur heeft staan. Via Litouwen importeerden vele Wit-Russen de laatste jaren voordelig in Amerika gefabriceerde auto&#8217;s. Ze verkochten hun appartement, investeerden hun spaargeld in zo&#8217;n dikke bak (of twee, of vijf). Het plan: met dikke winst doorverkopen in Rusland. Helaas lukte het weinigen om op tijd hun auto te verkopen. Het is me nog steeds niet helemaal duidelijk waarom, maar de verkoop lukte maar weinigen. Het levert verwarrende beelden op: Porsches voor de deur van een afbladderend flatgebouw; dikke Infiniti&#8217;s (<a title="Infiniti fx35 in Belarus" href="https://www.google.nl/search?q=infiniti+fx35&hl=nl&safe=off&prmd=imvnsr&tbm=isch&tbo=u&source=univ&sa=X&ei=gDbFT-2EMKex0AX3oPSlCg&ved=0CIwBELAE&biw=1280&bih=679#hl=nl&safe=off&tbm=isch&sa=1&q=infiniti+fx35+belarus&oq=infiniti+fx35+belarus&aq=f&aqi=&aql=&gs_l=img.3...4132.5154.0.5217.8.2.0.6.6.0.45.86.2.2.0...0.0.UljHv-GzmE4&pbx=1&bav=on.2,or.r_gc.r_pw.r_cp.r_qf.,cf.osb&fp=4bcba24bce3ef4c6&biw=1280&bih=679" target="_blank">Ritzo&#8217;s favoriet</a>) zij aan zij met wobbly Wolga&#8217;s.
</p>

<p style="text-align: left;">
  <em>In het voorjaar van 2012 reisden vriend & collega <a title="Ritzo ten Cate's blog" href="http://ritzotencate.blogspot.com" target="_blank">Ritzo</a> en ik voor 11 dagen naar Minsk, Wit-Rusland. De komende tijd delen we de momenten die er voor ons uit springen. We schrijven allebei onze verhalen uit in kleine blogposts. Elke week schrijven we er tenminste één. Ondertussen bereiden we onze terugkeer voor..</em>
</p>