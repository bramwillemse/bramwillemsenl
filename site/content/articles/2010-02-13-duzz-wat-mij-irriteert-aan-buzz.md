---
title: Duzz, wat mij irriteert aan Buzz.
author: bram
type: articles
date: 2010-02-13T20:42:50+00:00
url: /duzz-wat-mij-irriteert-aan-buzz/
featured_image: http://blog.bramwillemse.nl/app/uploads/2010/02/Google_buzz_Logo.png
item-thumb:
  - https://bramwillemse.nl/app/uploads/2010/02/pinkyAndTheBrain-1.gif
  - https://bramwillemse.nl/app/uploads/2010/02/pinkyAndTheBrain-1.gif
dsq_thread_id:
  - 3808257241
  - 3808257241
categories:
  - apps die er toe doen
tags:
  - communicatie
  - google
  - microblogging
  - social
  - web

---
<p class="lead" style="text-align: left;">
  Als je Gmail gebruikt of het algemene internetnieuws heb je het vast al wel gehoord. Google moet en zal Twitter en Facebook ver-plet-tuh-run met Buzz. Buzz is een nieuwe &#8220;module&#8221; voor Gmail die je door je strot krijgt geduwd in het hoofdmenu (daar links).<strong><!--more--></strong>
</p>

En dat is dan direct: ****

## Ergernis #1 &#8211; Heb ik de keuze, waar is de controle?

Buzz staat direct automatisch aan en je volgt automatisch mensen en mensen die jou in je contactlijst hebben staan volgen jouw automatisch. Het voelt een beetje alsof de keuzes voor jou, door Google worden gemaakt. Ik kan me niet voorstellen dat iedereen dit van nature prettig vindt. Gelukkig kun je Buzz wel heel makkelijk uitschakelen, zie onderaan de pagina van je inbox: &#8220;Turn off Buzz&#8221;.

## Ergernis #2 &#8211; Buzz is net zo gefocust als <a title="Mijn impressie van Google Wave" href="https://bramwillemse.nl/2009/12/06/tweede-en-voorlopig-laatste-indruk-google-wave/" target="_blank">Google Wave</a>. ****

Wat moeten we er eigenlijk mee? Zelfs Google lijkt het nog niet te weten, zoals <a title="The Next Web about Google Buzz's split personality" href="http://thenextweb.com/socialmedia/2010/02/13/google-buzzs-spilt-personality-problem/" target="_blank">The Next Web</a> mooi beschrijft.

> _Access it via Gmail and Buzz is all about sharing and discussing content – you get a Facebook or FriendFeed-style experience. Buzz via your phone meanwhile, and you’ll find a much more location-focused service. Your current location takes up a significant portion of the screen space and your can easily browse what’s ‘Buzzing’ nearby. Anything you post can be geotagged, encouraging you to write about what you’re doing and what’s going on around you._

## Ergernis #3 &#8211; Buzz is onoverzichtelijk, onlogisch en incompleet. ****

****Oké, de mobiele app (die ik al een dag voor de desktop versie kon uitproberen) is best goed. Lekker overzichtelijk & simpel. Maar de desktopversie vind ik echt niet prettig om mee te werken. Op zich prettig dat als iemand binnen korte tijd meerdere dingen post dat je dan niet alles los te zien krijgt, maar dat die posts dan wel netjes ingeklapt gegroepeerd worden. Maar klap je ze uit, dan is het overzicht direct weg, want inklapbaar zijn ze niet. Er is teveel wit, te weinig onderscheid tussen hoofdtekst en comments (en comments onderling). Verder is er geen mogelijkheid om berichten van anderen makkelijk te delen, zoals je in Facebook een share-knop en op Twitter een retweet-functie (RT) hebt. Und so weiter..

## Ergernis #4 &#8211; Mashable

Ik ben dagelijks te vinden op <a title="Mashable, de grootste Buzz advertentie ooit." href="http://mashable.com" target="_blank">Mashable.com</a>, een van de grootste nieuwssites over Social Media. Wat mij direct opviel was dat zij hun &#8220;Digg this&#8221; knop bij al hun posts op de dag van de introductie verwisselden voor een &#8220;Buzz this&#8221;. De enige logische verklaring die ik alleen op basis daarvan kan trekken is: RECLAME! Google heeft daar vast een boel geld voor neergelegd..

Klinkt als een wilde beschuldiging, misschien is het wel niet zo en zijn ze gewoon standaard een groot fan van Google. Dat zou de overload aan <a title="Buzzing Mashable " href="http://mashable.com/2010/02/12/facebook-twitter-buzz-gmail/" target="_blank">hyperpositieve</a> <a title="Buzzing Mashable" href="http://mashable.com/2010/02/12/google-buzz-gmail/" target="_blank">verslaggeving</a> over Buzz verklaren. Dieptepunt in die hyperpositiviteit is dit artikel, waarin de statistieken toch duidelijk zeggen dat Twitteraars geen fan zijn van Buzz (71%) terwijl Mashable daarbij durft te beweren dat dat maar 50% is en dat de reacties &#8220;_incredibly mixed_&#8221; zijn.

Wat mij betreft een hele grote afknapper, ook al zouden ze er niet voor worden betaald dan nog is het onbegrijpelijk hoe ze zo blind in zo&#8217;n medium kunnen springen. Van zo&#8217;n grote, belangrijke journalistieke bron kan dat naar mijn mening niet worden geaccepteerd.

Verder zijn er nog wel leuke dingen hoor. Vooral de mobiele webapp is erg goed, maar naast Tweetie en Facebook heb ik gewoon geen behoefte aan nóg een dienst om mensen op de hoogte te houden van mijn bezigheden en interesses.
  
Natuurlijk, ik blijf het nog wel gebruiken, ik maak er per slot van rekening mijn werk van. Ik ben erg benieuwd hoe deze dienst zich ontwikkeld, maar heb er zoals je merkt niet bijster veel vertrouwen in. Wie wel?

## Duzz

Neen, mijn eerste indruk van Google Buzz is verre van positief, vanuit mijn perspectief voegt het niets toe, terwijl ik een groot fan van Gmail, Facebook en Twitter ben. Mischien ligt het aan de manier waarop ik deze middelen gebruik of met de grote afknapper die Google Wave heet. Het kan ook zijn dat ik Buzz nog niet begrijp&#8230; Maar als Google en hun beste vriendjes van Mashable het niet kunnen, wie kan het me dan wel uitleggen?

Ik heb het idee dat Google misschien net wat te graag wil domineren. Ze denken <a title="VIDEO: Working at Google in the Googleplex" href="http://www.youtube.com/watch#v=aOZhbOhEunY&feature=related" target="_blank">daar</a> soms nét wat te snel dat ze het beter kunnen. Leuk dat ze het proberen, maar misschien is het interessanter om Docs en Calendar eens verder door te ontwikkelen door bijvoorbeeld wat mooie real-time Google Wave-achtige dingen er in te bouwen.
  
Buzz, Twitter en Facebook ff vervangen is niet zomaar een kluzz.