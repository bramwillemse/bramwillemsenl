---
title: Project X – De film
author: bram
type: articles
date: 2012-09-30T09:48:01+00:00
url: /project-x-de-film-haren/
featured_image: http://blog.bramwillemse.nl/app/uploads/2012/09/project-x_photo.jpeg
dsq_thread_id:
  - 3447720958
  - 3447720958
categories:
  - blog
tags:
  - film
  - Haren
  - ProjectX
  - review
  - video

---
<p class="lead">
  &#8220;Of alle burgemeesters van Nederland de film even willen kijken. Wat een rampscenario! Het spoort jongeren aan een hel van een feest te organiseren. De makers van deze film mogen wat mij betreft opgehangen worden. Wat een kwaadaardige deepshit. Je zou haast denken dat Al Qaida de film heeft gefinancierd. Wat een bak viraal dood en verderf wordt er hiermee over de aarde gestort.&#8221;
</p>

<!--more-->

Dat is wel even een reactie van Ritzo, direct nadat we de film Project X  keken gisteravond. Dat werd natuurlijk wel tijd na al die blogposts en discussies over het losgeslagen Project X Haren. Ik weet niet of ik me kan vinden in het aanwijzen van deze film als de oorzaak van alle kwaad. De film is eerder een resultaat van wat de Westerse jeugd ziet als een goed feest: lekkere chicks; toffe muziek; drank en drugs; stuk gaan.

## Slap aftreksel<figure class="box box-video">

Deze film is een niet heel verrassend vervolg op films als <a title="Bekijk de trailer van American Pie 2" href="http://www.youtube.com/watch?v=muWOKpfT2Sc" target="_blank">American Pie</a> en <a title="Meer over Superbad op IMDb" href="http://www.imdb.com/title/tt0829482/" target="_blank">Superbad</a>. Zeer Amerikaanse films waarin nerdy jongens stoer en geliefd worden omdat ze uiteindelijk ook keihard gaan feesten en chicks scoren. Verder moest ik denken aan <a title="Check de trailer van The Hangover" href="http://www.youtube.com/watch?v=MzhlV6Dzvus" target="_blank">The Hangover</a> (ook niet voor de poes, maar daar doen de jongens het vooral zichzelf aan) bepaalde scenes uit <a title="How To Make It In America op IMDb" href="http://www.imdb.com/title/tt1299365/" target="_blank">How To Make It In America</a> (w.b.t. hippe beeldvoering en goede muziek) en vele andere Amerikaanse party movies en series. Project X is hier deels (begin en einde) een bijzonder slap aftreksel van.

In het midden van de film gebeurt er iets raars. Het feest is namelijk heel sterk in elkaar gezet en heeft wat mij betreft zelfs enigszins artistieke waarde. Hoe naar ook, de film betrekt je met geweldig geschoten beelden en een goede soundtrack bij een feest dat American Pie-achtig onschuldig begint, een Superbad-achtig niveau van jongensvunzigheid bevat, The Hangover-achtig uit de hand loopt, maar de How To Make It In America-achtige consequenties van dit soort acties totaal weglaat en zelfs omdraait.

 <img class="aligncenter wp-image-3862 size-large" title="Daar doe je het toch voor? - Project X" src="https://bramwillemse.nl/app/uploads/2012/09/project-x-alexis-knapp-1280x720.jpeg" alt="Project X - Alexis Knapp" width="1280" height="720" srcset="http://blog.bramwillemse.nl/app/uploads/2012/09/project-x-alexis-knapp.jpeg 1280w, http://blog.bramwillemse.nl/app/uploads/2012/09/project-x-alexis-knapp-800x450.jpeg 800w" sizes="(max-width: 1280px) 100vw, 1280px" />_Daar doe je het toch voor? (<a title="Een review van Project X" href="http://moviesfilmsandflix.com/2012/06/25/project-x/" target="_blank">bron</a>)_

<h2 style="text-align: left;">
  Nasty twist
</h2>

<p style="text-align: left;">
  Het verhaal eindigt dweperig Amerikaans, met een nasty twist. De drie jongens die het feestje organiseren zijn de helden op school en in de laatste scene scoort Thomas, de hoofdrolspeler, het meisje. Maar het ergste is dan al gebeurd..
</p>

Hoe de ouders van hoofdrolspeler Thomas namelijk oordelen over hun kind is het bizarre van deze film. Mochten er ouders in het echt ook zo reageren op daden van hun kinderen die serieuze schade aanrichten aan anderen en hen zelf, dan mogen we serieus gaan nadenken over hoe wij onze kinderen opvoeden.

Paps – die zijn zoon aan het begin van de film een loser noemt – vertrouwt Thomas namelijk toe: &#8220;Ik wist niet dat je het in je had.&#8221; Niet belerend, niet te teleurgesteld, maar met bewondering en trots. Hij heeft eindelijk papa&#8217;s waardering.

## Ontspoorde trend

Intressant is de trend van steeds ietsje heftiger feestfilms, van American Pie tot Superbad tot en met dit ontspoord toppunt: Project X. De film is geen oorzaak van het kwaad in Haren, we moeten &#8216;m niet gaan verbieden, we moeten er wat mij betreft niet teveel waarde aan hechten. Maar het biedt wel een kijkje in hoe wij, of &#8220;onze jeugd&#8221; en hun ouders, misschien wel denken en handelen. Als je dat kijkje wilt, dan is het een aanrader deze film eens te bestuderen.

Daarna moet je vooral weer alles gaan lezen van al die Haren-analytici. De film heeft namelijk maar een klein aandeel in wat er bij Project X Haren allemaal mis ging.

_Meer lezen? Houdt vooral <a title="Ritzo ten Cate op Twitter" href="http://twitter.com/ritzotencate" target="_blank">Ritzo</a> in de gaten, hij is hier samen met een boel anderen heel diep in aan &#8216;t graven en blijft interessante ontdekkingen doen. Lees bijvoorbeeld zijn <a title="Ritzo over het Facebook Event van Project X Haren" href="http://www.dutchcowboys.nl/facebook/25930" target="_blank">blogposts</a> op <a title="Ritzo ten Cate's eerste reactie op Project X Haren op Dutch Cowboys" href="http://www.dutchcowboys.nl/facebook/25880" target="_blank">Dutch Cowboys</a>. Ook het artikel &#8220;<a title="&quot;De Held van Haren&quot; - Door Chris Klomp" href="http://rechtbankverslaggever.wordpress.com/2012/09/24/de-held-van-haren/" target="_blank">De held van Haren</a>&#8221; van Chris Klomp is een aanrader._