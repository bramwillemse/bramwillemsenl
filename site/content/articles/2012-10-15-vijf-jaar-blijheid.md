---
title: Vijf jaar blijheid
author: bram
type: articles
date: 2012-10-15T06:00:33+00:00
url: /vijf-jaar-blijheid/
featured_image: http://blog.bramwillemse.nl/app/uploads/2012/10/bramwillemse-vijf_jaar_lustrum.png
dsq_thread_id:
  - 3474902369
  - 3474902369
categories:
  - events
tags:
  - feest
  - ondernemen

---
<p class="lead">
  Op een ongure herfstavond in oktober 2007 – de vracht stond in de file en het magazijn was opgeruimd – typte ik mijn eerste en enige ontslagbrief. Ik was er klaar mee en wilde werk maken van mijn hobby. Het idee was nog zo onschuldig als m&#8217;n lach toen (zie boven): vanaf dat moment zou ik alleen nog dingen doen waar ik blij van word. Het was 15 oktober 2007 en ik deed het ook.
</p>

<!--more-->

Ik ging aan de slag als grafisch ontwerper en webdesigner. Het stelde weinig voor toen, maar ik kreeg de mogelijkheid in &#8216;t echt te oefenen en te kijken wat ik wel en niet leuk vond. Het leukste bijbaantje dat er is. Nu ben ik alweer 2 jaar full-time aan de slag. Ik ontwikkel high-end WordPress-websites en daar ben ik heel blij mee.

Vandaag kijk ik terug op die dag en denk ik: &#8220;Gouden zet, Bram. Gouden zet.&#8221; Op die datum, vandaag exact vijf jaar geleden, schreef ik me namelijk in bij de KvK. Ik ben misschien wat serieuzer geworden, maar mijn motto blijft onveranderd.  Want ik ben blijer dan ooit met mijn bedrijf en welke kant het op gaat.

## Feest!

Ik was van plan uitgebreid terug te blikken in deze blogpost. Iets met een lach en een traan enzo, je weet wel. Maar ik ben lui en vier het liever in persoon. Samen met de mensen die de laatste 5 jaar met mij hebben willen samenwerken en tijd / zin hebben om met mij via het meest ouderwetse social medium aller tijden: de kroeg terug en vooruit te blikken. Tijd voor een klein feestje dus!

Bij deze nodig ik je uit om op vrijdag 26 oktober aanstaande op mijn eerste lustrum als zelfstandig ondernemer te proosten. Je zult me vinden bij <a title="Café Marleen op Google Maps" href="https://maps.google.com/maps/ms?msa=0&msid=213100883150484672233.0004ae8e78d54cc3bcfd5&ie=UTF8&ll=53.21576,6.567464&spn=0.006964,0.019999&t=m&z=16&vpsrc=6" target="_blank">#OpenVuur in Café Marleen</a> te Groningen, rond een uur of vijf. Gezellig als je er bij bent!

## Wat is OpenVuur?

_OpenVuur is een fijne, vrij pretentieloze vrijmibo, heel simpel. Een tweewekelijkse borrel waar een boel verschillende, ondernemende mensen komen die het vooral leuk vinden om er te komen. Soms vertelt er iemand wat, daar is de ruimte voor. Maar het is vooral gewoon gezellig kletsen & drinken. De organisatie zorgt voor hapjes, de drankjes betalen bezoekers zelf. Kun je de 26e niet? Kom een ander keertje! Houdt OpenVuur in de gaten <a title="OpenVuur op Twitter" href="https://twitter.com/search?q=%23openvuur" target="_blank">via Twitter</a> of <a title="De officiële OpenVuur-website" href="http://openvuur.org" target="_blank">de website</a>._