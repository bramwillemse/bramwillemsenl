---
title: WordPress 3.5
author: bram
type: articles
date: 2012-12-11T19:01:21+00:00
url: /wordpress-3-5/
featured_image: http://blog.bramwillemse.nl/app/uploads/2012/12/Schermafbeelding-2012-12-11-om-19.59.36-e1355252621266.png
dsq_thread_id:
  - 3491315631
  - 3491315631
categories:
  - WordPress
tags:
  - nieuws
  - wordpress

---
<p class="lead">
  Er is weer een grote drie-punt-x update uit van WordPress, mijn favoriete CMS. En ja, da&#8217;s goed nieuws! Waarom wil je dit keer (dat ik de boel voor je ga) upgraden?
</p>

<!--more-->

Niet lezen, maar downloaden? **<a class="highlight" title="Download WordPress 3.5 (NL) direct!" href="http://nl.wordpress.org" target="_blank"><span class="ss-standard ss-icon">download</span> Pak &#8216;m!</a>**

## Het lijkt Gmail 2.0 wel

[Heel origineel][1] is het niet meer, maar ook WordPress is er sexier op geworden. Knoppen zijn duidelijker, details zijn fijner en voor de editor is er in zijn basis op vooruit gegaan. Je beschikt in de TinyMCE editor voortaan alleen nog maar over de zaken die je écht nodig hebt. Nu alleen de tekstkleur er nog uit slopen..

<p style="text-align: center;">
  <img class="aligncenter" alt="NewPost" src="https://bramwillemse.nl/app/uploads/2012/12/NewPost-550x300.png" width="550" height="300" /><em>bron: <a title="WordPress Tutsplus" href="http://wp.tutsplus.com/articles/news/whats-new-in-wordpress-3-5/" target="_blank">Tutsplus</a></em>
</p>

Eén knop valt direct op, namelijk de &#8220;Media toevoegen&#8221;-knop, tussen titel en editor. Het is nu écht een knop, wat mij een hoop uitlegwerk gaat schelen.

## Mediabeheer

Ik had graag een ander media-overzicht gezien, maar die lieve mensen die aan WordPress werken vonden dat niet zo belangrijk als het uploaden en invoegen van media. Op zich niet zo vreemd, want afbeeldingen en andere media gebruik je ook het meest in pagina&#8217;s en posts. Dat gebruik is dan ook zwaar verbeterd. Wat is dan de grotere verandering?

<p style="text-align: center;">
  <img class="size-large wp-image-4055 aligncenter" alt="Gallery" src="https://bramwillemse.nl/app/uploads/2012/12/Gallery-550x455.png" width="550" height="455" /><em style="text-align: center;">bron: <a title="WordPress Tutsplus" href="http://wp.tutsplus.com/articles/news/whats-new-in-wordpress-3-5/" target="_blank">Tutsplus</a></em>
</p>

Media wordt vanaf nu serieus genomen; je kunt een afbeelding (of bijvoorbeeld een PDFje) bewerken zoals je dat ook bij een post doet. Verder is de techniek voor beeldbewerking sterk verbeterd. Met behulp van Imagick, een dienst die op de server van je webhost moet zijn geïnstalleerd worden geschaalde of bijgeknipte afbeeldingen van hogere kwaliteit geleverd.

> _Goed om te weten voor developers: de uploads-map definieer je voortaan via de wp-config.php i.p.v. de WordPress-instellingen in het dashboard._

Verder heeft de media-uploader een flinke upgrade gekregen. Je ziet meer van je afbeeldingen i.p.v. al die overbodige meta-informatie. Die hoef je niet altijd te zien, alleen als je het wilt bewerken. Het is makkelijker dan ooit om een fotogalerij te maken en de uitgelichte afbeelding heeft ook eindelijk de plek gekregen die hij verdiend.

## Oem-WAT?

Afgelopen maand heb ik twee ontdekkingen gedaan waar ik me eigenlijk voor zou moeten schamen. Ik had namelijk allang moeten weten dat het embedden van Youtube- en Vimeo-filmpjes tegenwoordig extreem gemakkelijk is. Plak de link naar het fimpje in je bericht en BAM het filmpje wordt ge-embed. Die functionaliteit is nu verbeterd en uitgebreid met Instagram, Soundcloud en Slideshare (!!). Ik hoef de functions.php ook niet meer te hacken om links met een https-URL (zoals vaak bij Vimeo) te laten werken. Chill!

http://www.youtube.com/watch?v=Vlw7tM7UySk

## Lekkers voor de WordPress-ontwikkelaar

En er is nog meer. Zo kun je nu snel je favoriete plugins van WordPress.org vinden in je WordPress-dashboard via Plugin-favorieten. _Remote publishing_ via XML-RPC staat nu standaard aan en Atom is afgeschaft. Niet zo vreemd, gezien de mobiele WordPress-apps beter en beter worden. Ook kun je nu in het editor-scherm nu meer content toevoegen om bijv. meer achtergrondinformatie te leveren aan je gebruikers.

_Dus. Upgraden maar._ **<a class="highlight" title="Download WordPress 3.5!" href="http://nl.wordpress.org" target="_blank"><span class="ss-standard">download</span> Downloaden</a>** _doe je natuurlijk WordPress.org._

 [1]: https://bramwillemse.nl/2012/12/05/apps-die-er-toe-doen-gmail-2-ios-iphone/ "Gmail 2.0 voor iPhone"