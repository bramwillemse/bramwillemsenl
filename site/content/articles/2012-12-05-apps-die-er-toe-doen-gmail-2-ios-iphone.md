---
title: Gmail 2.0 voor iPhone
author: bram
type: articles
date: 2012-12-05T09:00:30+00:00
url: /apps-die-er-toe-doen-gmail-2-ios-iphone/
featured_image: http://blog.bramwillemse.nl/app/uploads/2012/12/iphone2.png
dsq_thread_id:
  - 3477881366
  - 3477881366
video-header:
  - 1
video-url:
  - http://www.youtube.com/watch?v=WmAQw0Y1czA
categories:
  - apps die er toe doen
tags:
  - apps
  - google
  - ios
  - iphone
  - mobile

---
<p class="lead">
  Ik ben sinds de zomer van 2009 de trotse eigenaar van een iPhone. Niets mis mee, zoals we in Groningen zeggen. Heb wel&#8217;s slecht&#8217;r haad. Vele apps veroverden een plekje in mijn broekzak, zoals Google Maps, mijn todo-lijst (Things), Twitter, Facebook, Spotify. Sinds 2004 ben ik een tevreden Gmail-gebruiker, maar die kwam maar half m&#8217;n broekzak binnen. Verandert dat vandaag?
</p>

<!--more-->

## Wat Gmail 2.0 doet

Deze update is een verbetering op vele vlakken. Ten eerste ziet de app er nu volwassen uit. De interface is zoals we &#8216;m kennen van Google, waarbij mij altijd opvalt hoe indrukwekkend effectief er wordt omgegaan met witruimte. _Swipe gestures _werken goed en de animaties zijn slick, maar blijven functioneel en snel. Dat laatste lukte in de vorige versie nooit echt, haperdehaper.

## Wat Gmail 2.0 goed doet

Looks zijn belangrijk, maar wat Gmail 2.0 écht goed maakt is dat de app een complete Gmail-ervaring aanbiedt. Je kunt nu bijvoorbeeld attachments versturen – inclusief zelf getekende krabbeldingen, waarvan ik het nut niet in zie, snel zoeken door je inbox en je kunt meerdere Google-accounts gebruiken. Jouw handtekening die je in Gmail hebt ingesteld wordt standaard bijgevoegd en je kunt makkelijk van afzender wisselen als je meerdere e-mailadressen beheert op een account, zoals ik doe.

Ook leuk: Gmail haalt ook je contacten uit je adresboek. Ik weet niet of ie het ook synchroniseert, maar het zou een oplossing voor mijn Gmail-Contacts-vs.-Apple-Contacts-synchronisatie-uitdaging.

Zo kan ik nog een hele lijst opnoemen, maar het komt er op neer dat de iPhone app opeens alles doet zoals je dat gewend bent van de web app. En dat is fijn!

## Wat Gmail 2.0 minder doet

<p style="text-align: center;">
  <img class="size-large wp-image-4018 aligncenter" title="gmail-2.0-iphone-landscape-keyboard" alt="" src="https://bramwillemse.nl/app/uploads/2012/12/photo-1-550x366.jpeg" width="550" height="366" /><em style="text-align: center;">letterlijk!</em>
</p>

Is het dan allemaal briljant? Gelukkig niet ;-) Zo is de app een stuk minder bruikbaar als je je iPhone horizontaal houdt. Je inbox en conversaties kun je wel goed lezen, maar als je wilt gaan typen dan wordt je hele scherm gevuld met keyboard en titelbalk. En nee, dat is niet de schuld van Apple, want een app als <a title="iA Writer" href="http://www.iawriter.com/" target="_blank">iA Writer kan dit wél</a>. Wat mij betreft een belangrijk verbeterpunt, want typen in horizontale modus gaat een stuk sneller met mijn worsteduimpjes.

<p style="text-align: center;">
  <a title="iA Writer doet horizontaal typen goed" href="http://iawriter.com" target="_blank"><img class="aligncenter" title="iawriter-iphone_slide_05" alt="" src="https://bramwillemse.nl/app/uploads/2012/12/iphone_slide_05-e1354697774733.jpeg" width="542" height="271" /></a><em>Horizontaal typen, i</em><em>A Writer kan dat wel</em>
</p>

Soms krijg ik een eeuwigdurend &#8220;Oeps!&#8221;-schermpje in beeld, als ik wat te snel wil. Maar dat is na het sluiten en openen van de app snel weer verholpen.

## Waarom Gmail 2.0 er toe doet

Simpel: deze app levert eindelijk een complete, native ervaring van Gmail op je iPhone. Snel, vloeiend en een volledig aanbod van z&#8217;n grote web-broer zijn functionaliteit. Ik gooi mijn Mail-app ergens achterin een mapje en test de komende tijd of Gmail 2.0 de zware taak aankan. Mede dankzij integratie met mijn iCloud adresboek en de mogelijkheid om attachments mee te sturen zie ik het wel voor me.

Mocht ik terugkomen op mijn lovendheid, dan update ik dit artikel. En mocht ik meer te zeggen hebben, dan vind je die meningen meestal terug op <a title="Volg Bram Willemse op Twitter" href="http://twitter.com/bramwillemse" target="_blank">Twitter</a> en <a title="Volg Bram Willemse op Facebook" href="http://facebook.com/bramwillemse.nl" target="_blank">Facebook</a>.

_Wil je &#8216;m? <a class="highlight" title="Download Gmail 2.0 in de App Store" href="https://itunes.apple.com/app/gmail/id422689480" target="_blank">Download &#8216;m</a> in de App Store._