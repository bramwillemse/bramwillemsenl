---
title: OS X Lion (deel 2)
author: bram
type: articles
date: 2011-07-31T18:53:04+00:00
url: /os-x-lion-deel-2-2/
featured_image: http://blog.bramwillemse.nl/app/uploads/2011/07/os_x_lion-header.jpg
dsq_thread_id:
  - 3463602813
categories:
  - apps die er toe doen
tags:
  - apple
  - ios
  - OS X
  - software

---
<p class="lead">
  <a title="Brullen van blijheid, met OS X Lion (deel 1)" href="https://bramwillemse.nl/2011/06/14/brullen-van-blijheid-macosx-lion/" target="_blank">Ik brulde van blijheid</a> 2 maanden geleden, toen Apple&#8217;s OS X Lion werd aangekondigd. Zo hard, dat ik met mijn pet gooide naar m&#8217;n oorspronkelijke opzet van de serie &#8220;Apps die er toe doen&#8221;. Ik had het product nog niet eens zelf in handen gehad of ik postte al een (veel te lovende) review. Slechte zaak. In deel 2 zet ik het echter recht. Een kritische kijk na twee weken spelen met Apple&#8217;s nieuwste welpje.<strong><!--more--></strong>
</p>

> OS X krijgt vanaf juli een paar heerlijke nieuwe en verbeterde functies, waarbij opvallend veel inspiratie is opgedaan in _iOS_, het mobiele besturingssysteem voor de iPad, iPhone en iPod Touch.
> 
>   * **Fullscreen applicaties** &#8211; Programma&#8217;s in volledig scherm draaien
>   * **Launchpad** &#8211; Alle programma&#8217;s op een rijtje zoals op de iPad
>   * **Multitouch gestures **&#8211; De mogelijkheid om optimaal gebruik te maken van de _multitouch_-functionaliteit die de Apple-trackpads bieden
>   * **Mission Control **&#8211; Een combinatie van wat voorheen Spaces en Exposé waren, die vooral interessant is voor_power users_ die veel programma&#8217;s tegelijk gebruiken en dit graag overzichtelijk en gegroepeerd houden.

Je ziet: in <a title="Brullen van blijheid, met OS X Lion" href="https://bramwillemse.nl/2011/06/14/brullen-van-blijheid-macosx-lion/" target="_blank">deel 1 brulde ik</a> over een boel vernieuwende features ten opzichte van voorganger Snow Leopard. Net als Apple zie ik het wel, maar er zijn genoeg mensen om mij heen die er weinig van merken. Dus is het nou de moeite waard om te upgraden? Aan het eind van dit artikel weet je raad.

## Wat Lion doet

.. is een boel. Officieel zijn er <a title="What's new in OS X Lion?" href="http://www.apple.com/macosx/whats-new/features.html" target="_blank">meer dan 250 nieuwe features</a> te vinden. Maar als je naar het grotere plaatje kijkt, valt één trend het meest op: een beweging richting iOS, de software die je op iPhones, iPads en iPods Touch vindt. Fullscreen applicaties, launchpad en veel multitouch gestures &#8211; waarbij scrollen bijvoorbeeld opeens andersom gaat, even wennen &#8211; zijn voor mij opvallend. Maar ook de nieuwe Mail en iCal lijken opeens veel meer op hun iPad-broertjes.
  
De App Store is ook een mooi voorbeeld. Geïnspireerd door het succes van de App Store voor Apple&#8217;s iOS, is sinds enige maanden ook een volledig digitale store voor Apple&#8217;s lap- en desktops beschikbaar.

## Wat Lion minder doet

<img class="size-full wp-image-2980 aligncenter" title="os_x_lion-launchpad" alt="" src="https://bramwillemse.nl/app/uploads/2011/07/os_x_lion-launchpad.jpg" width="725" height="300" />

**Launchpad** is de manier waarop je in iOS navigeert. In Lion kom je er door een belachelijke _multitouch gesture_: met vier of vijf vingers &#8220;pinchen&#8221;. Dat wil zeggen: al die vingers naar elkaar toe bewegen. In de praktijk een vervelende gesture die nogal eens mis kan gaan. Verder heb ik al genoeg manieren om mijn programma&#8217;s te openen.

Onderin mijn dock staan de apps die ik het meest gebruik, via spotlight kan ik razendsnel (en zonder hulp v trackpad of muis) apps vinden en openen en anders heb ik nog in mijn dock een map met daarin alle programma&#8217;s staan. Voor mij is Launchpad dus vrij overbodig. Daarbij in principe dus moeilijk te bereiken en op mijn grote 24-inch scherm duurt het vaak nog enkele seconden voordat alle iconen zijn geladen. Op kleinere schermen kunnen iOS-achtige functies als Launchpad best werken, maar dan moet het wel soepel en volledig werken.

<img class="alignright size-full wp-image-2988" title="Spotlight indexeert er op los" alt="" src="https://bramwillemse.nl/app/uploads/2011/07/afbeelding-24-300x199.png" width="300" height="199" />Ik houd van **Spotlight**, de zoekmachine van OS X. Typ _CMD + spatiebalk_ en rechtsboven in beeld verschijnt een zoekbalk waarin je kunt zoeken naar elk bestaand op je mac. Als ik bijvoorbeeld &#8220;fi&#8221; typ en op enter druk, dan opent Firefox.
  
Sinds de upgrade naar Lion presteert Spotlight een stukje minder snel en &#8211; erger nog &#8211; het beïnvloedt regelmatig de prestaties van mijn MacBook, omdat veel te vaak mijn harde schijf weer volledig (?) wordt geïndexeerd. Uncool!

**Airdrop** is ook nieuw. Het is een dienst waarmee je met andere Mac-users makkelijk en direct bestanden met elkaar kunt delen. Je hoeft niet eens op een wifi-netwerk te zitten om elkaar te kunnen vinden. Fancy shit! Maar in de praktijk vindt je niemand, tenzij je allebei Airdrop open hebt staan. Ook moet je een behoorlijk nieuwe laptop hebben om er gebruik van te kunnen maken, want het werkt alleen via de nieuwere Wi-Fi-chips.

En zo zijn er meer storende puntjes in Lion. Er zijn veel details veranderd en ik heb het idee dat het er wat teveel zijn, want de samenhang in het systeem is een beetje zoek. Ik hoop dat Apple in komende updates durft te snijden en bepaalde ruwe plekjes polijst.

Maarja, soms is Apple eigenwijs.

## Wat Lion goed doet

**<img title="OS X - Mission Control" alt="OS X - Mission Control" src="https://bramwillemse.nl/app/uploads/2011/07/os_x_lion-mission_control-zw.jpg" width="725" height="400" />**

Het waren altijd de poweruser-tools van OS X, maar in Lion zijn Exposé en Spaces erg mooi geïntegreerd in één oplossing die wat toegankelijker is voor de normale gebruiker: **Mission Control**. Het is de tool die voor overzicht zorgt in de vaak te grote collectie schermen die open staan. Dat je minder makkelijk een overzicht krijgt van wat er op andere bureabladen open staat dan in de Spaces van vroeger, is jammer. Maar met Mission Control kun je schermen koppelen aan verschillende bureaubladen en _swipe _je met drie vingers naar boven, dan krijg je soepeltjes een sexy overzicht van wat je open hebt staan en waar.

**Fullscreen apps** mogen er ook zijn. Op dit moment zie je het vooral terug in de native apps, maar naar mate ontwikkelaars meer gebruik maken van de nieuwe mogelijkheden zullen we het ook terugzien in third party software. Fullscreen browsen heeft als doel je een gefocuster ervaring te bieden. Ik vind het in de nieuwe iCal bijvoorbeeld erg prettig werken en minder in Safari. Mijn kalender gebruik meestal vrij gefocust, terwijl ik surfen vaak in combinatie met meerdere programma&#8217;s doe (zoals Twitter en Evernote). Ik kijk nu al uit naar een fullscreen <a title="Spotify - Muziek streamen voor graties (of niet)" href="http://spotify.com" target="_blank">Spotify</a>!

<img class="alignleft size-medium wp-image-3005" title="OS X - FileVault" alt="OS X - FileVault" src="https://bramwillemse.nl/app/uploads/2011/07/FileVault-169x169.png" width="118" height="118" />De leukste verrassing is waarschijnlijk ook het meest onopvallend: **Filevault 2**. Als je deze functionaliteit inschakelt in je _Systeemvoorkeuren_, dan wordt je hele harde schijf versleuteld zonder dat je er iets van merkt. Ook externe harde schijven en USB-sticks kun je versleutelen. In verhouding met de oude Filevault een grote verbetering. Het was namelijk alleen mogelijk om bepaalde bestanden te versleutelen en het werkte niet goed samen met bijvoorbeeld backup-programma _Time Machine._ <a title="Lion Security Improvements - Daringfireball.net" href="http://daringfireball.net/linked/2011/07/21/lion-security" target="_blank">Volgens experts</a> maakt het OS X in één klap het veiligste systeem voor consumenten op de markt. Waarom het dan ook niet standaard wordt geactiveerd snap ik niet.

## Waarom Lion er toe doet

<p style="text-align: center;">
  <img class="aligncenter size-full wp-image-3019" title="os_x_lion-training" alt="" src="https://bramwillemse.nl/app/uploads/2011/07/os_x_lion-training.jpg" width="725" height="300" />
</p>

We mogen ons dus een stukje veiliger voelen vanwege de versleuteling van al onze data? Dat Lion innovaties uit Mobielland naar onze lap- en desktops brengt? Dat iedereen klaagt over het omgedraaid scrollen? Het maakt toch weinig uit? Uiteindelijk went dat scrollen wel, bedenk je op een gegeven moment wel wat je voor nuttigs met Launchpad kan doen en wordt je computer wel gehackt als men het écht wil. Met Lion gaat Apple gewoon door met de ontwikkeling van een erg sterk platform. Deze leeuw mag misschien nog even wat beter afgetraind worden om hier en daar wat vetrandjes en stijfheid weg te werken, maar hij mag er zijn.

Apple is de laatste 10 jaar op het gebied van consumenten hard- en software één van de meest vooruitstrevende ontwikkelaars geweest en zal het nog wel even blijven. Apple heeft niet voor niets <a title="Apple Now Has More Cahs than the US Government - Mashable" href="http://mashable.com/2011/07/29/apple-cash-u-s-government/" target="_blank">meer cash</a> dan haar eigen overheid. Waar het om gaat, is dat Apple weer nieuwe dingen heeft bedacht / goed gejat van andere innovatieverts en in een aantrekkelijk leeuwenbont-jasje gegoten. Achterlopen wil je niet, toch? Dus hoest die 24 euro<a title="Download OS X Lion nu, in de Apple App Store." href="http://itunes.apple.com/nl/app/os-x-lion/id444303913?mt=12" target="_blank"> </a>nou maar gewoon op <a title="Download OS X Lion nu, in de Apple App Store." href="http://itunes.apple.com/nl/app/os-x-lion/id444303913?mt=12" target="_blank">en download OS X Lion</a>.

Ben je een beetje bang voor de grote boze leeuw? <a title="Appletips over OS X Lion" href="http://www.appletips.nl/tag/10.7/" target="_blank">Check Appletips.nl</a> voor bakken met tips & tricks voor beginners en gevordenen op le big Mac!

_Het voelt als een flauwe conclusie, maar het is wel de conclusie die ik trek. Ik ben er nog niet helemaal uit over wat er nou wel en niet werkt. Er is zoveel veranderd! Vraag me over een maand meer en ik kan je weer meer vertellen. Misschien wel weer heel wat anders.. _