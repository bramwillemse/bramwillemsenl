---
title: Een pijnlijk begin is half werk
author: bram
type: articles
date: 2009-09-11T14:20:16+00:00
url: /een-pijnlijk-begin-is-half-werk/
item-thumb:
  - https://bramwillemse.nl/app/uploads/2009/09/Root_Canal_Illustration_Molar.jpg
  - https://bramwillemse.nl/app/uploads/2009/09/Root_Canal_Illustration_Molar.jpg
dsq_thread_id:
  - 3565035102
  - 3565035102
categories:
  - blog
tags:
  - afstuderen
  - google

---
<p class="lead">
  Vorige week ben ik dan echt begonnen met afstuderen. Ik ben aan het lezen in <a title="Het Ontwerpen van een Onderzoek (boek & flitscolleges op video)" href="http://www.hetontwerpenvaneenonderzoek.nl" target="_blank"> Het Ontwerpen van een Onderzoek</a> (Verschuren & Doorewaard). Best tof met videocolleges als toevoeging, wel jammer dat de video&#8217;s niet werken op mijn MacBookje..  Een eerste concept voor mijn onderzoeksontwerp is in de maak. Goed bezig dus? Mwah..
</p>

<!--more-->

Na de mislukte <a title="http://nl.wikipedia.org/wiki/Wortelkanaalbehandeling" href="http://nl.wikipedia.org/wiki/Wortelkanaalbehandeling" target="_blank">wortelkanaalbehandeling</a> voor de zomer en een <a title="Wat is een apexresectie?" href="http://nl.wikipedia.org/wiki/Apexresectie" target="_blank">apexresectie</a> bij de kaakchirurg <a title="Pijn & mislukking.com" href="https://bramwillemse.nl/2009/08/14/orde-op-zaken/" target="_blank">een maand geleden</a> heb ik nog steeds pijn linksonder in mijn kaak, de ene dag wat minder dan de andere. Het plan was 2 weken geleden (2 weken na de operatie) met frisse moed keihard aan de slag te gaan, maar die knallende start laat nog even op zich wachten. Het is verbazingwekkend hoeveel invloed een beetje pijn op je algehele gesteldheid kan hebben. Gezien mijn onderkaak aan mijn hoofd hangt, is de pijn op één of andere manier constant heel aanwezig en vermoeiend. Helderder wordt je er niet van..

Maar genoeg gezeurd over pijn. Ik wil hier bloggen over leuke, interessante zaken. Want waar ga ik het komende jaar nou mee bezig en wat is daar nou zo leuk aan?

**Docent- /student****communicatie
  
** Daar ga ik dus mee bezig. Voor het Instituut voor Communicatie & Media (ICM), onderdeel van de Hanzehogeschool Groningen (HG), ga ik in kaart brengen:

  * .. hoe en waarmee het ICM-personeel nu communiceert met elkaar en de ICM-studenten.
  * .. wat daarbij goed gaat en minder goed gaat.
  * .. welke relevante ontwikkelingen er zijn op het gebied van (online) communicatie, voor een school als de Hanzehogeschool.
  * .. en hoe die ontwikkelingen geïmplementeerd kunnen worden, niet alleen op korte maar ook lange termijn.

Veel teveel voor een half jaartje afstuderen natuurlijk, dus de komende tijd ga ik bezig met een goed onderzoeksontwerp. Hieruit komt waarschijnlijk een wat specifieker onderzoeksonderwerp.

Het onderzoeksontwerp ga ik hier (nog) niet posten. Ik weet niet wat voor niveau van openheid ik mag hanteren bij deze opdracht, dat moet nog besproken worden. Als je het interessant vindt, kun je wel <a title="Samenvatting Ontwerpen van een Onderzoek (Verschuur & Doorewaard, 2007)" href="http://docs.google.com/View?id=dd83cfb_12dpwvtbcn" target="_blank">mijn samenvatting</a> (werk in uitvoering) bekijken van het eerder genoemde boek.

Ik ben in ieder geval begonnen en dát voelt goed. Nu die verrekte kaak nog :P