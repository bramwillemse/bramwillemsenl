---
title: bramwillemse.com volledig vernieuwd!
author: bram
type: articles
date: 2008-10-09T06:30:58+00:00
url: /bramwillemsecom-volledig-vernieuwd/
dsq_thread_id:
  - 24723286
  - 24723286
categories:
  - blog
tags:
  - nieuws
  - website
  - wordpress

---
Goed nieuws! Ter ere van het éénjarig bestaan van mijn onderneminkje heb ik mijn website volledig vernieuwd!

Ondanks het feit dat ik over het algemeen positieve reacties kreeg op mijn oude website, was ik eigenlijk al van begin af aan van plan om een uitgebreidere website te bouwen. De oude site was net wat te simpel en beknopt in haar opzet en het bijhouden van mijn portfolio kostte me net wat teveel tijd. Mijn portfolio breidt zich steeds sneller uit en ik wil mijn bezoekers graag wat meer bieden dan een simpele portfolio, vandaar ik het tijd vond voor een grondige verbouwing! Wat is er nieuw?

<!--more-->Ten eerste past het design nu beter in mijn huisstijl. De visuele link met mijn visitekaartje en advertentie is een stuk duidelijker, met als doel de herkenbaarheid te vergroten.

Ook de content verandert. Ik blijf op eenzelfde manier mijn portfolio updaten, opgedeeld in [grafisch ontwerp][1] en [webdesign][2], maar vanaf nu heb ik ook een blog op de homepage van mijn website. Met behulp van updates over mijn werk en interesses houd ik de wereld op de hoogte van mijn ontwikkeling en interesses in mijn werkveld. Verder zie je nu ook mijn nieuwste Twitterberichten & Flickrfoto&#8217;s en zijn er veel meer mogelijkheden om door te klikken naar andere pagina&#8217;s en websites.

Wat voor mij persoonlijk heel prettig is, is dat de hele website op <a href="http://www.wordpress.org" target="_blank">WordPress</a> &#8220;draait&#8221;. WordPress is een <a href="http://nl.wikipedia.org/wiki/Contentmanagementsysteem" target="_blank">contentmanagement systeem</a> (CMS), waarmee ik alle content gemakkelijk kan beheren. Deze website is dan ook een mooi voorbeeld van hoe ik mijn websites bouw.   
Ben je geïnteresseerd in hoe makkelijk mijn websites in de praktijk zijn te beheren? Neem dan event [contact][3] met mij op. Ik laat het je graag eens zien!

Uiteindelijk hoop ik met deze website mijn klanten, vrienden en de rest van de wereld beter te kunnen informeren over mijn werk, mijn werkwijze en mijn interesses. Ik ben benieuwd wat je van de nieuwe website vind. Heb je een opmerking over de site, of wil je meer informatie over mij en wat ik te bieden heb? Laat het me vooral even weten!

Bram Willemse

 [1]: http://bramwillemse.com/category/grafischontwerp
 [2]: http://bramwillemse.com/category/webdesign
 [3]: http://bramwillemse.com/wordpress/contact/