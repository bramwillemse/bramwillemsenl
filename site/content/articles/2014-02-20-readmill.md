---
title: Readmill
author: bram
type: articles
date: 2014-02-20T08:00:51+00:00
url: /readmill/
featured_image: http://blog.bramwillemse.nl/app/uploads/2014/02/android-outside-1400x985q65-dbc1fac2712b78481e9c853e6c54e0b0.jpg
dsq_thread_id:
  - 3383393308
categories:
  - apps die er toe doen
tags:
  - apps
  - ios
  - ipad
  - iphone

---
<p class="lead">
  Met het dreigende faillissement van boekenwinkel Polare en nieuws over een &#8220;<a href="www.nrc.nl/boeken/2014/02/16/spotify-kan-de-schrijvers-bestelen/">Spotify voor boeken</a>&#8221; dat zou worden ontwikkeld door enkele Nederlandse uitgevers, zijn ebooks een actueel thema in Nederland.
</p>

De populaire auteur Kluun schreef een column voor de [Volkskrant][1] over hoe lezen verandert:

> &#8220;Ja, lezen verandert. De romantiek van uren achtereen ondergedompeld zijn in de wereld van een roman: het gaat voorbij. We leven sneller, reizen sneller, switchen sneller. Maar mensen blijven behoefte hebben aan collectief beleven. Ik zit in een Whatsapp-groep over Homeland. Met een strikt verbod plotwendingen te posten.
> 
> Neem eens een kijkje op Soundcloud en stel je een Bookcloud voor, met lezers die commentaar geven op zinnen, alinea&#8217;s, plotontwikkelingen, en samen discussiëren over het betreffende boek. Een wereldwijd digitaal leesclubje. De boekenkast gaat dezelfde kant op als de cd-verzameling, die ook niet meer pontificaal in de woonkamer staat, als uithangbord van je goede smaak.&#8221;

Het klinkt utopisch, maar niets is minder waar..
  
<!--more-->

## Lezen

Ik las nog nooit een boek op een e-reader en slechts een kwart boek van Paul Auster – nota bene één van mijn favoriete auteurs – in de Kindle app. Alleen de biografie van Steve Jobs las ik volledig uit in iBooks.

<p style="text-align: center;">
  <img class="alignright size-medium wp-image-4767" alt="Amazon Kindle 4 (Wifi)" src="https://bramwillemse.nl/app/uploads/2014/02/amazon-kindle_4-800x450.jpg" width="800" height="450" /><br /> <em>Foto: <a href="http://www.flickr.com/photos/sergesegal/6568286685/in/faves-bramwillemse/">Sergey Galyonkin</a></em>
</p>

Een e-reader bood al voor het iPad-tijdperk een superieure leeservaring, maar wat kun je er verder mee dan er een boek op lezen? Niks. E-readers zijn wat mij betreft geen duurzame oplossing voor het moderne lezen.

Amazon werd er de grootste mee. Door voor niks hun Kindle e-readers weg te geven shopte men in hun boekenwinkel. Veel vrijheid krijg je niet van Amazon: je leest hun boeken op _hun_ Kindle e-readers of in _hun_ Kindle apps. Ook is het niet makkelijk om een EPUB-bestand – [een open ebook-bestandsformaat][2] – aan de praat te krijgen op je Kindle. Wat als je er ooit klaar mee bent en wilt switchen van reader of app?

Apple doet ook mee. In 2010 – relatief laat – presenteerden ze iBooks: boeken lezen op je iPad en intussen ook je iPhone en Macbook. Wat mij betreft een grote vooruitgang, omdat je hier naast Apple&#8217;s eigen iBooks-formaat ook het open EPUB-formaat kunt gebruiken. Je kunt ook tekst markeren en daarbij je eigen notities maken, maar dat kunnen we in een normaal boek ook.. Dat is waar Readmill om de hoek komt kijken.

## Wat Readmill doet

<img class="alignright size-full wp-image-4773" alt="Readmill_for_iPad_Start_reading_chrome" src="https://bramwillemse.nl/app/uploads/2014/02/Readmill_for_iPad_Start_reading_chrome.png" width="790" height="615" />

Readmill is een hippe Berlijnse startup met het motto:

> &#8220;The best ebook reader is already in your pocket&#8221;

Tot voor kort waren beeldschermen nog niet in staat te verhullen dat ze pixels produceren. Vooral de leesbaarheid leed hieronder, omdat letters korrelig waren. Een korrelige letter kost meer moeite te verwerken, omdat je ogen en brein het beeld zelf proberen te corrigeren. Maar wie zich daarover tegenwoordig nog zorgen maakt, kan een nieuwe telefoon, phab- of tablet kopen. Want full HD, retina, AMOLED, het past nu allemaal in je broekzak of schoudertas en daar is Readmill op zijn best.

### Puur en eigentijds

Readmill biedt een heerlijk pure, eigentijdse leeservaring. Alles draait om zo snel en plezierig mogelijk lezen. Je kijkt niet naar een „houten” boekenkast, met „gedrukte” boeken, met bladzijde-omslageffecten. Readmill is vanuit de basis ontworpen voor een beeldscherm en dat merk je.<figure class="box box-tweet"> 

<blockquote class="twitter-tweet" width="500">
  <p>
    I just accidentally discovered the (extended) gesture in <a href="https://twitter.com/Readmill">@readmill</a> which makes it possible to switch between day & night mode too. <a href="https://twitter.com/search?q=%23awesome&src=hash">#awesome</a>
  </p>
  
  <p>
    &mdash; Bram Willemse (@bramwillemse) <a href="https://twitter.com/bramwillemse/statuses/429703323386904576">February 1, 2014</a>
  </p>
</blockquote>

</figure> 

Zelfs op mijn pixelige iPad Mini (zonder retina-beeldscherm) leest een EPUB heerlijk weg. PDFjes doen soms wat moeilijker vanwege hun statische opmaak, maar daar zou een retina-beeldscherm uitkomst bieden.

### Voortgang, citaten en notities delen

In Readmill geef je aan wanneer je start met lezen en wanneer je bent uitgelezen. Daardoor houd je in de gaten hoe lang je al bezig bent en hoe lang het waarschijnlijk duurt voordat je aan het volgende boek kunt beginnen.

<img class="alignright size-full wp-image-4772" alt="Readmill_for_iPad_Highlight_chrome" src="https://bramwillemse.nl/app/uploads/2014/02/Readmill_for_iPad_Highlight_chrome.png" width="800" height="622" />

Verder kun je alle tekstfragmenten markeren, daarbij iets noteren en vervolgens delen op social media of persoonlijk, via e-mail of sms. Je gemarkeerde tekstfragmenten (highlights) komen ook terecht in een tijdlijn met alle highlights van de mensen die jij volgt op Readmill. Als je wilt zijn je highlights ook zichtbaar voor andere Readmill lezers. Zo kun je dus in elk boek dat je leest highlights van andere tegenkomen en er over kletsen.

_Kanttekening hierbij is dat het mij opvalt dat highlights gretig geshared en geliked worden, maar inhoudelijke discussie vind nog niet veel plaats om mij heen._

Yip. Readmill is stiekem een social media-platform voor lezers. Ik schreef in 2011 over het potentieel van een Nederlandse app [*openmargin][3], onderscheidend wegens de mogelijkheid om tekst te markeren en daar met andere mensen over te discussiëren. Prachtidee! En dat werkte. Maar het liet steken vallen op elk ander onderdeel. Readmill doet dat niet.

### Je boeken in de cloud

Het beheer van je boeken – EPUB of PDF – wordt je ook makkelijk gemaakt. Je opent je boek in Readmill of je importeert hem via Dropbox. Het boekenoverzicht is simpel: een ongelezen boek is grijs, een boek dat je leest krijgt een eigen kleurtje. Samen met de zoekfunctie een extreem effectieve manier om makkelijk elk boek te vinden.

<img class="alignright size-large wp-image-4725" alt="Readmill overzicht" src="https://bramwillemse.nl/app/uploads/2014/02/IMG_0143-e1392724008703-1280x721-1392724322.png" width="1280" height="721" />

Het mooiste is dat Readmill alles ook online voor je bijhoudt. Importeer je een boek op je iPad? Dan synchroniseert Readmill het ook met je iPhone. En de synchronisatie stopt daar niet, want op het ene apparaat lees je ook direct door waar je stopte op het andere. Waar Readmill geen mogelijkheid biedt te lezen op je laptop of PC, alle andere functionaliteiten vind je er wel in de web-app.

Readmill biedt zelf gratis boeken aan. Meestal klassiekers uit de bibliotheek van [Project Gutenberg][4], in kleine collecties gegroepeerd naar een actueel thema. Zoals [boeken over liefde & verlangen rond valentijnsdag][5] en alle Sherlock Holmes-boeken toen het derde seizoen van BBC’s herinterpretatie &#8216;Sherlock&#8217; uitkwam.

## Wat Readmill minder doet

Het is natuurlijk doodzonde, maar ook Readmill is niet perfect. Er zijn genoeg dingen die beter kunnen.<figure class="box box-tweet"> 

<blockquote class="twitter-tweet" width="500">
  <p>
    <a href="https://twitter.com/bramwillemse">@bramwillemse</a> <a href="https://twitter.com/Readmill">@Readmill</a> Juist niet, offline werkt het frustrerend. "Start Reading" en "Done Reading" knoppen werken niet. Geen bookmarks.
  </p>
  
  <p>
    &mdash; Stef Thoen (@baardbaard) <a href="https://twitter.com/baardbaard/statuses/434590325328191488">February 15, 2014</a>
  </p>
</blockquote>

</figure> 

Zo wijst collega Stef erop dat offline gebruik van de app frustreert, gezien de &#8216;start reading&#8217;-functionaliteit dan niet werkt. Niet relaxt als je op reis bent en lang niet altijd een goede internetverbinding hebt.

Stef leest ook wat meer PDFjes dan ik en ergert zich terecht aan hoe moeilijk het is om missende of incorrecte gegevens van een boek aan te passen. Het invoeren van missende gegevens kan wel, maar je kunt dan niet even terug naar het titelblad om te checken of je het wel goed deed. Doe je het niet goed, dan is aanpassen niet mogelijk. Verbeterpuntje!<figure class="box box-tweet"> 

<blockquote class="twitter-tweet" width="500">
  <p>
    <a href="https://twitter.com/bramwillemse">@bramwillemse</a> <a href="https://twitter.com/baardbaard">@baardbaard</a> Absolutely. We know there's room for improvement there—that's why we built in full offline mode for Android.
  </p>
  
  <p>
    &mdash; Readmill (@Readmill) <a href="https://twitter.com/Readmill/statuses/435440496102875136">February 17, 2014</a>
  </p>
</blockquote>

</figure> 

Verder nog een paar kleine ergernissen:

  * URL&#8217;s die gemarkeerd worden, maar niet klikbaard zijn;
  * Je kunt de volgorde van je boekenoverzicht niet aanpassen;
  * Onrustig beeld bij de weergave van PDFjes met een sepia achtergrond. Boven- en onderin komt namelijk een knalwitte balk in beeld.

Er zijn nog wel wat meer. Maar het leuke is dat Readmill dit oppikt en bij een volgende update er een grote kans is dat het is verholpen.

<span style="color: black; font-family: skolar, georgia, serif; font-size: 1.6em; font-weight: bold; line-height: 1.25em;">Waarom Readmill er toe doet</span>

Klonk het in Kluun’s column nog als een droom. In werkelijkheid is Readmill zijn &#8220;Bookcloud, met discussies, een wereldwijde digitale leesclub.&#8221;

Nu zijn er wel meer goede boeken-apps, maar Readmill is – met haar fijne, eigentijdse leeservaring op een device dat in je zak of tas past – praktisch, open en sociaal. Tot nu toe zie ik geen beter, completer alternatief.

Over hoe je een boek (ver)koopt, daarover mag de boekenwereld zich zorgen maken. Zo lang ik mijn boekjes maar in Readmill mag lezen.

&nbsp;

## Nieuwsgierig?

<span class="ss-icon ss-standard">download</span> Downloaden doe je in de [Play Store][6] of [App Store][7].

[<span class="ss-icon ss-social-regular">readmill</span> Bekijk mijn Readmill-profiel][8] of maak gewoon direct zelf een account aan.

<span class="ss-icon ss-standard" style="color: #000000;">comment</span> En ben je het wel of niet met me eens? Laat het me vooral weten via [<span class="ss-icon ss-social-regular">twitter</span> Twitter][9], [<span class="ss-icon ss-social-regular">facebook</span> Facebook][10] of de comments hieronder. Bedankt!

 [1]: http://www.volkskrant.nl/vk/nl/3184/opinie/article/detail/3592511/2014/02/10/En-dan-lezen-we-niet-meer-uren-achtereen-nou-en.dhtml
 [2]: http://nl.wikipedia.org/wiki/EPUB
 [3]: https://bramwillemse.nl/2011/04/28/openmargin-eindelijk-onderscheid-voor-ebook/ "*openmargin - eindelijk onderscheid voor ebooks"
 [4]: http://www.gutenberg.org/
 [5]: http://blog.readmill.com/post/43078407984/got-the-love-bug-great-reads-this-valentines-day
 [6]: https://play.google.com/store/apps/details?id=com.readmill.android "Readmill in de Play Store"
 [7]: http://itunes.apple.com/app/readmill/id438032664?mt=8 "Readmill in de App Store"
 [8]: https://readmill.com/bramwillemse
 [9]: http://twitter.com/bramwillemse
 [10]: http://facebook.com/bramwillemse.nl