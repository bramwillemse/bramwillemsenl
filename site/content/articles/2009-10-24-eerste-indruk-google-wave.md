---
title: Eerste indruk Google Wave
author: bram
type: articles
date: 2009-10-24T20:27:59+00:00
url: /eerste-indruk-google-wave/
item-thumb:
  - http://farm4.static.flickr.com/3563/3575380674_b6451519e0_o.jpg
  - http://farm4.static.flickr.com/3563/3575380674_b6451519e0_o.jpg
dsq_thread_id:
  - 4105145139
  - 4105145139
categories:
  - apps die er toe doen
tags:
  - communicatie
  - google
  - innovatie
  - web

---
<p class="lead">
  Hehe, ik heb &#8216;m eindelijk binnen: de uitnodiging om de Google Wave Preview te mogen testen. <a title="Wat is Google Wave ook alweer?" href="https://bramwillemse.nl/2009/05/30/google-wave/">Wat was Google Wave ook alweer?</a> Kort gezegd: Een online tool, zoals we dat van Google gewend zijn. Maar dan één die eigenlijk alles wil combineren in één werkomgeving. E-mail, Instant Messaging, YouTube, Facebook? Het wordt allemaal nutteloos, als het aan Google ligt&#8230;
</p>

<!--more-->

[<img class="alignnone" style="border: none;" title="Google Wave" src="http://farm4.static.flickr.com/3563/3575380674_b6451519e0_o.jpg" alt="" width="258" height="170" />][1]

<p style="text-align: left;">
  Ik heb Google Wave heel gelimiteerd kunnen gebruiken. Ik kreeg, een half jaar nadat ik me opgaf, gister pas de invite van Google. Daarnaast heb ik maar één iemand in mijn contactlijst die ook enthousiast meedoet. Ik hoop dat mijn lijstje van 15 genomineerden snel de deur uit wordt gedaan door Google, dan kan ik de boel wat grondiger testen. Toch vind ik dat ik er al wel wat moois over kan zeggen.
</p>

<p style="text-align: left;">
  <!--more-->Ten eerste: de interface (hoe de pagina is ingedeeld en hoe het er uit ziet) is heerlijk vertrouwd in Google-stijl vormgegeven. Licht, ruim en kleurrijk. De scrollbar van de 
  
  <em>waves</em> is een beetje raar, doe mij maar een gewone. Verder heel basic, misschien zelfs een beetje kaal..
</p>

[<img class="alignleft" title="Schaken in Google Wave" src="http://images.smh.com.au/2009/09/30/761912/google-wave-screenshot-4-600x400.jpg" alt="" width="302" height="179" />][2]

<p style="text-align: left;">
  Ten tweede: wat je er mee kan. Nou eh.. Niet zo heel veel eigenlijk. Je kunt waves aanmaken, in die waves kun je berichten plaatsen en er contactpersonen heen slepen zodat zij ook berichten kunnen typen. Meer niet.<br /> Maar dat is dus het potentieel briljante aan Google Wave. In principe kun je inderdaad alleen maar berichtjes typen naar elkaar, maar binnen die berichtjes kun je in potentie <strong>alles</strong> wat je maar op het web kan vinden delen met jouw wave-genoten. Afbeeldingen, filmpjes, spelletjes, telefoongesprekken, jouw favoriete RSS-feeds, Google Maps-locaties en<a title="Lonely Planet" href="http://lonelyplanet.com"> Lonely Planet</a> heeft zelfs al een gadget waarmee je samen een hele wereldreis kan plannen.
</p>

<p style="text-align: left;">
  Het verschil met MSN, e-mail en dergelijke diensten zit hem in het feit dat je in Google Wave direct die afbeelding(en), video of wereldreisplanning te zien krijgt in plaats van een linkje naar die pagina waar je dan nog op moet klikken om &#8216;m te openen.
</p>

[<img class="alignright" title="Fotos delen in Google Wave" src="http://www.shiftperception.com/blog/app/uploads/2009/06/google-wave-screenshots_1.jpg" alt="" width="302" height="197" />][3]

<p style="text-align: left;">
  Het is de bedoeling dat je uiteindelijk alles naar je Wave kan slepen en dat de ander dat dan ook direct kan zien en er iets aan kan aanpassen of bij typen. Geweldig handig voor online vergaderingen, brainstorms en projectwerk, maar ook heel leuk voor vriendengroepen en sportverenigingen!
</p>

<p style="text-align: left;">
  Intussen is het natuurlijk nog lang niet zo ver. Het is een preview, geen af product. De boel loopt de ene keer vrij soepel, de andere catastrofaal langzaam. Er zijn nog bijzonder weinig werkende en publiek toegankelijke gadgets en er zitten een boel matige tussen. Maar net als Google&#8217;s besturingssysteem Android (en later Chrome OS) is het open source en kan iedereen er gadgets voor ontwikkelen (oftewel Apps zoals op de iPhone en Android-telefoons). Het zal nog jaren duren, vijf, misschien wel tien, voordat dit product volwassen is. Maar ik acht de kans groot dat dit een product wordt dat, net als Gmail, Calendar en Docs, over enkele jaren door miljoenen mensen als een onmisbaar onderdeel van hun werk en sociale leven wordt beschouwd.
</p>

<p style="text-align: left;">
  <em>Ik had 20 invites om weg te geven, waarvan ik al 15 heb vergeven. De andere vijf bewaar ik voor evt. gebruik bij mijn afstuderen. Mocht ik meer uitnodigingen krijgen, laat me dan even weten als je geïnteresseerd bent door hier een reactie achter te laten.</em>
</p>

 [1]: http://farm4.static.flickr.com/3563/3575380674_b6451519e0_o.jpg
 [2]: http://images.smh.com.au/2009/09/30/761912/google-wave-screenshot-4.jpg
 [3]: http://www.shiftperception.com/blog/app/uploads/2009/06/google-wave-screenshots_1.jpg