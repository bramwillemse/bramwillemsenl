---
title: Einde
author: bram
type: articles
date: 2015-12-31T14:08:05+00:00
url: /einde/
featured_image: http://blog.bramwillemse.nl/app/uploads/2015/12/IMG_5532-e1476438428512.jpg
dsq_thread_id:
  - 4449749862
categories:
  - blog
tags:
  - kamer van koophandel
  - persoonlijk
  - reizen

---
<p class="lead">
  Ik eindig mijn jaar opgelucht, moe, maar tevreden en een tikkeltje nerveus. Want morgen, volgend jaar wordt alles anders.
</p>

Vandaag stop ik bij de Kamer van Koophandel, mijn langste opdracht als ZZPer. In opdracht van [digital agency Tam Tam][1] werkte ik 1,5 jaar lang met veel plezier aan [kvk.nl][2].<!--more-->

## Opgelucht

Want ik hoef niet meer dagelijks naar Utrecht heen en weer. Komende maand heb ik weer even quality time [op &#8220;eigen&#8221; kantoor bij Stamkracht][3], tijd in Amsterdam, mijn nieuwe thuis.

Opgelucht omdat ik uit een bubbel stap waarvan ik eerlijk gezegd niet kan verklaren hoe ie heel blijft binnen een organisatie als deze. Maar wat een bubbel, wat een team! Het was een genot om op hoog niveau samen te werken (scrum FTW!) en een site van hoge kwaliteit neer te zetten. Interessant? Er staat een vacature open voor <a href="http://www.kvk.nl/download/Vacature%20frontend%20developer_tcm109-412899.pdf" target="_blank">een ervaren front-end developer</a> (pdf).

Opgelucht, want na 1,5 jaar hetzelfde mag ik weer wat anders doen. Het was heerlijk om in steady tempo door te werken en verdienen, dat creëerde een boel rust in m&#8217;n hoofd. Maar afwisseling is toch ook wel fijn.

## Moe

Het hoge tempo en het fijne scrum-ritme maakten het een verslavende rollercoaster ride. Maar met 2 weekjes vakantie in 1,5 jaar heel hard werken, ben ik ook een beetje moe.

## Maar tevreden

Dat ben ik zeker. Ik durf nu javascript te schrijven, ik leerde scrummen en ik groeide in mijn rol als lead front-end developer. Ik heb veel geleerd en heb anderen veel kunnen leren. Dat laatste vind ik het gaafst.

Ik ben trots. Trots op wat ik heb bijgedragen aan kvk.nl. Een mobile first, responsive en schaalbare architectuur, formulieren waar gebruikers enthousiast(er) over zijn en een mooi systeem in de front-end om notificaties te renderen waar je wilt.

## En een tikkeltje nerveus

Want komend jaar wordt alles anders. M&#8217;n werk en de huur, alles eigenlijk, zijn opgezegd. Op 2 februari stap ik op het vliegtuig naar Zuid-Amerika en kom ik voorlopig even niet terug. Helemaal los van (bijna) alles en iedereen. Zelfstandig en vrij op avontuur.

Schrik niet. De komende maand ben ik er nog. En mijn laptop gaat mee. Eerst even vakantie, met hopelijk ook tijd voor eigen projectjes, bloggen en nieuwe experimenten. En daarna wil ik weer aan het werk, op afstand. Kijken hoe dat werkt en of ik de digitale nomade in mezelf ontdek.

We zullen zien. Of zoals opa altijd zei: KWW (Kiek&#8217;n Wat &#8216;t Wordt)!

<small><em>Wil je me volgen op avontuur? Ik hoop hier te bloggen over front-end development, publiceer sinds kort <a href="https://github.com/bramwillemse">code op Github</a>, maar op <a href="http://twitter.com/bramwillemse">Twitter</a> en <a href="http://instagram.com/bramwillemse">Instagram</a> vind je zo nu en dan ook wel een update ;-)</em></small>

 [1]: http://tamtam.nl
 [2]: http://kvk.nl
 [3]: http://stamkracht.nl