---
title: "Coca Cola for Solace"
author: "bram"
type: "article"
date: 2008-11-15T14:26:41+00:00
url: "/coca-cola-for-solace/"
video-header:
  - 1
video-url:
  - "http://www.youtube.com/watch?v=3M7YFkjHg18"
categories:
  - "blog"
tags:
  - "video"

---
Gister heb ik dan eindelijk de nieuwe James Bond gezien. Ik keek er erg naar uit, gezien ik Casino Royale de beste Bond-film ooit durfde te noemen. Achteraf ben ik daar nog niet helemaal over uit, maar ik vond &#8216;m wel erg goed. Hij was rauw en realistischer én emotioneler dan ooit.

Quantum of Solace gaat verder waar Casino Royale ophield, maar weet vanaf de eerste scene al niet echt te overtuigen. De montage is te hak-op-takkerig, Daniel Craig gaat te ver in zijn rol van koele killer-kikker en de rest van de cast stelt vooral teleur..
  
Ik geef toe, ik heb me best vermaakt. Er waren een paar toffe shots, paar stoere actiescenes enzovoort. Maar waar waren de gadgets? Waar was de freaky bad guy? Waar was de klassieke droge Britse komische humor om voor te lachen? :-(

Het hoogtepunt was voor mij de Coca Cola Zero reclame vóór de film. Hoe krijg je het voor elkaar om die twee verschillende merken visueel zo goed te mixen?
  
Prachtig hoe de bewegingen van de (ook al niet slecht gevormde) Aston Martins DBS overgaan in voluptueuze bondgirl-silhouetten die op hun beurt weer een Coca Cola-fles onthullen. Op de achtergrond wordt intussen het einde alvast voorbereid met bubbles die langzaam overgaan tot nulletjes, met als eindresultaat: Coca Cola Zero Zero Seven. Ja, daar bij Coca Cola weten ze wel hoe ze hun producten aan de man moeten brengen.

Dus, ga vooral naar Quantum of Solace! Dan kun je van bovenstaand filmpje genieten met beter beeld & geluid ;-)