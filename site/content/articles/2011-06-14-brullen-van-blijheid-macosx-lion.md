---
title: Brullen van blijheid, met OS X Lion
author: bram
type: articles
date: 2011-06-14T10:38:52+00:00
url: /brullen-van-blijheid-macosx-lion/
featured_image: http://blog.bramwillemse.nl/app/uploads/2011/06/macosx-lion-welpje1.jpg
dsq_thread_id:
  - 3471134677
  - 3471134677
categories:
  - apps die er toe doen
  - blog
tags:
  - apple
  - apps
  - cloud
  - innovatie
  - ios
  - ipad
  - video

---
<p class="lead">
  Ik was voor de zoveelste keer uit eten vorige week, dus dit keer zat ik niet gekluisterd aan de liveblogs. Toch keek ik stiekem soms even op Twitter en Engadget om te zien wat er ongeveer werd gepresenteerd.
</p>

<!--more-->iOS5 ziet er geweldig uit, een naar beneden te 

_swipen_ notificatiescherm in Android-stijl en een in tweeën splitsend toetsenbord op de iPad. Ziet er allemaal lekker uit, maarja die software komt pas in de herfst op mijn iPhone 4S of 5. Lang wachten dus, bah! Maar er is hoop, volgende maand brult er namelijk een leeuwtje op mijn New Yorkse MacBookje. OS X Lion.

Voor de _n00bs_, OS X staat voor Apple&#8217;s _Operating System_ (besturingssysteem &#8211; versie 10, vandaar die X) voor hun eigen computers, zoals MacBooks en iMacs. Natuurlijk is dit meer dan een _app die er toe doet_, en geen objectief verhaal dit keer, want met dit nieuwe welpje in de familie dreig ik alleen nog maar enthousiaster te raken over software waar zonder ik niet meer zou willen werken. Ik houd van katjes..

In dit artikel geef ik mijn persoonlijke highlights van deze update van het softwarepakket.

## Wat de nieuwe OS X Lion doet

OS X krijgt vanaf juli een paar heerlijke nieuwe en verbeterde functies, waarbij opvallend veel inspiratie is opgedaan in _iOS_, het mobiele besturingssysteem voor de iPad, iPhone en iPod Touch.

  * **Fullscreen applicaties** &#8211; Programma&#8217;s in volledig scherm draaien
  * **Launchpad** &#8211; Alle programma&#8217;s op een rijtje zoals op de iPad
  * **Multitouch gestures** &#8211; De mogelijkheid om optimaal gebruik te maken van de _multitouch_-functionaliteit die de Apple-trackpads bieden
  * **Mission Control** &#8211; Een combinatie van wat voorheen Spaces en Exposé waren, die vooral interessant is voor _power users_ die veel programma&#8217;s tegelijk gebruiken en dit graag overzichtelijk en gegroepeerd houden.

_video na de break!_

<!--more-->[youtube width=&#8221;725&#8243; height=&#8221;435&#8243;]http://www.youtube.com/watch?v=APYWEWcNKmU[/youtube]

Er zijn nog <a title="What's new in Mac OS X Lion?" href="http://www.apple.com/macosx/whats-new/features.html" target="_blank">veel meer interessante dingen</a> nieuw. Zo vergat <a title="iSteve - De eerste échte biografie v Steve Jobs" href="http://www.9to5mac.com/60742/isteve-the-book-of-jobs-authorized-biography-coming-next-year/" target="_blank">iSteve</a> ons te vertellen dat je Lion ook kan opstarten in _Safari-only-_modus. Handig voor op openbare computers, waar je niet wilt dat mensen in de computer zelf kunnen klooien. En het doet denken aan Chrome OS, het besturingssysteem van Google dat in principe slechts een webbrowser is.

## Wat OS X Lion minder doet

Oké, niet alles is perfect aan Apple&#8217;s kindjes. Gebruik je iWeb (ik hoop het niet, wat een \***app!), dan ben je vast in zak en as. Met de ondergang van MobileMe, stopt Apple&#8217;s support van iWeb en <a title="iWink doet ook iets met iWeb :)" href="http://www.iwebhosting.nl/over-iwebhosting" target="_blank">hosting van iWebsites</a> ook.

Voor mij is &#8216;t pluspunt, maar sommigen doen &#8216;t misschien nog liever met een CD&#8217;tje. Voor hen is het jammer dat het vanaf nu alleen nog via de App Store is te upgraden.

Andere (echte) minpuntjes:

  * De indicatoren in het Dock, die aangeven dat een programma is geopend, verdwijnen. Gelukkig kun je die zelf weer aanzetten in de settings, maar ik gok dat mensen in de war zullen raken.
  * Scrollen wordt anders in Lion. Ook aan te passen in je instellingen, maar wel ff schrikken als &#8216;t de andere kant op rolt! Leuk is wel dat die vermaledijde scrollbars alleen worden weergegeven als ze nodig zijn.
  * Front Row is ook verdwenen, waarschijnlijk om iedereen aan de Apple TV te krijgen. Probleem is dat die nou net niet leverbaar is in Europa..

Meer kritiek is welkom, maar vind _ik_ lastig te vinden..

## Waarom OS X Lion er toe doet

Ik ben een fan van Mac OS, dus het doet er toe. Waarom ben ik fan? Niet omdat ik denk dat iSteve God is en Apple mijn religie. Nee, Mac OS X geeft mij minder zorgen dan Windows, waar ik tot 3 jaar geleden nog altijd mee werkte. Mac OS X is blijmakend.

<img class="alignright size-full wp-image-2864" title="Time Machine" alt="Time Machine Logo" src="https://bramwillemse.nl/app/uploads/2011/06/all_icon_timemachine.png" width="65" height="64" />

Een mooi voorbeeld is _Time Machine_. Dat is de backupsoftware die standaard ingebakken zit. Niets moeilijk doen, gewoon een externe harddisk aansluiten en elk uur maakt m&#8217;n macje een backup. En voor mij zijn _Exposé & Spaces_ (binnenkort dus _Mission Control_) een heerlijk intuïtieve manier om mijn collectie aan schermen te organiseren.

Lion is de volgende stap. Het combineert de intuïtieve interfaces van iPads en iPhones met een van zichzelf al indrukwekkend fijn desktop-softwarepakket. Voor een leeuw heb ik volgende maand die schamele <a title="Hoe duur kost een leeuw?" href="http://www.onemorething.nl/2011/06/apple-beschrijft-254-vernieuwingen-lion/" target="_blank">23 euro</a> (?) meer dan over!

_Lees verder in deel 2: de re- ipv preview._