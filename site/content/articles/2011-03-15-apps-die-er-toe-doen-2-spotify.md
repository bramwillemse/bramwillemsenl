---
title: Spotify
author: bram
type: articles
date: 2011-03-15T16:00:00+00:00
url: /apps-die-er-toe-doen-2-spotify/
featured_image: http://blog.bramwillemse.nl/app/uploads/2011/03/spotify_logo2.jpg
dsq_thread_id:
  - 3386317517
  - 3386317517
categories:
  - apps die er toe doen
tags:
  - apps
  - cloud
  - software

---
<p class="lead">
  MP3-spelers, wat een uitvinding! Je hele muziekcollectie in je broekzak. Op de fiets, in de trein, op de wc. De iPod was niet voor niets een hype in de jaren &#8217;00, Apple sloeg spijkers op hun kop, behalve één: <a class="zem_slink" title="ITunes" href="http://www.apple.com/itunes/" target="_blank" rel="homepage">iTunes</a>. In den beginnen een mooi hippe applicatie waar ik prachtig mijn muziekcollectie op eenvoudige manier kon beheren, maar later een nare moloch die ik moest gebruiken, wilde ik m&#8217;n iPod vullen, iPhone upbacken of iPad updaten. Gelimiteerd, traag en voor veel mensen te veel werk om het overzicht te houden, bah!<strong><!--more--></strong>
</p>

[<img class="alignleft size-medium wp-image-2652" title="itunz" alt="" src="https://bramwillemse.nl/app/uploads/2011/03/itunz-226x169.jpg" width="226" height="169" />][1]

Tegenwoordig weten we dat het anders kan. <a title="last.fm" href="http://last.fm/" target="_blank">Last.fm</a>, jaren geleden al een dienst waar je naar muziek van jouw keuze kon luisteren, loopt tegenwoordig al wat achter de feiten aan. Al is het in ieder geval nog wel een leuke site waar jij je eigen muziekstatistieken kan bijhouden (en delen met je vrienden), zoals het begon toen het nog <a title="Audioscrobbler - De techniek achter last.fm" href="http://www.audioscrobbler.net/" target="_blank">Audioscrobbler</a> heette. <a title="SoundCloud" href="soundcloud.com" target="_blank">Soundcloud</a>, een plek waar iedereen zijn eigen of andermans muziek kan uploaden voor anderen om naar te laten luisteren, is tegenwoordig populair. Maar ik ben vooral fan van Spotify. Waarom? Leescht! In deel 2 van mijn nieuwe serie &#8216;Apps die er toe doen&#8217;, waarin ik eerder al schreef over <a title="Apps die er toe doen: TouchPad" href="https://bramwillemse.nl/2011/01/05/apps-die-er-toe-doen-touchpad/" target="_blank">TouchPad</a>.

Weet je alles al over Spotify? Lees dan vooral niet verder en <a title="Mijn favoriete albums en nummers op Spotify" href="http://open.spotify.com/user/bramwillemse/playlist/2ZTpqR8jWQWYjjou84NG39" target="_blank">luister hier naar een fijn deuntje</a>!

> _In voor een experimentje? Klik dan toch ff door en scroll naar onderen. Voeg jouw favoriete soundtracks toe aan <a title="Voeg jouw favoriete soundtracks toe aan mijn Spotify playlist!" href="http://open.spotify.com/user/bramwillemse/playlist/2c1QJ6YfVldxk6TsX95QKm" target="_blank">mijn collaborative Spotify-playlist</a>. Thanks!_

## Wat Spotify doet

Spotify doet niet meer dan aanbieden van een dienst, waarmee je _on demand_ muziek draait. Wat je wilt, wanneer je wilt, waar je wilt. Dit kan op je PC, laptop, tablet of telefoon. En nee, niet alleen op je Mac of iPhone, ook in Windows, Google&#8217;s Android en zelfs op al die nare Nokia&#8217;s. Ik heb zelf ervaring met de Spotify-apps voor Apple-producten (Mac OS X & <a class="zem_slink" title="IOS (Apple)" href="http://www.apple.com/ios" rel="homepage">iOS</a> 4).

In de applicatie kun je zoeken naar muziek, afspeellijsten beheren, naar radiostations luisteren (zoals op last.fm) en je muziek delen met je Facebook-vrienden.

Spotify _streamt_ alle muziek. Waar populaire mediaprogramma&#8217;s als iTunes, Windows Media Player en <a class="zem_slink" title="Winamp" href="http://en.wikipedia.org/wiki/Winamp" rel="wikipedia">WinAmp</a> afhankelijk zijn van mp3&#8217;tjes die jij zelf download en moet organiseren, daar maken de dames en heren van Spotify dit vrijwel overbodig. Ze verzamelen en organiseren de muziek voor je. Jij zegt wat je wilt horen en geeft aan wat je bij de hand wilt houden. Verder maak jij je nergens meer zorgen over.

Vind je een nummer, album of zelf samengestelde afspeellijst zó tof, dat je &#8216;m wilt delen met de wereld? Dat is heel makkelijk, dankzij Facebook-integratie en diverse andere deelmogelijkheden.

Niet altijd een goede internetverbinding bij de hand? Bijvoorbeeld op vakantie of op de fiets. Dan zijn jouw afspeellijsten ook offline beschikbaar, als je dat aangeeft.

Voor de meeste _smartphones_ heeft Spotify mooie applicaties voor je klaarliggen. In Android, iOS (iPhone / iPad) en <a class="zem_slink" title="Windows Phone 7" href="http://en.wikipedia.org/wiki/Windows_Phone_7" rel="wikipedia">Windows Phone 7</a> kun je er in ieder geval gebruik van maken. Daarmee kun je bijna alles wat je op je computer ook kan.

Verder is het leuk om te weten dat Apple&#8217;s <a title="Apple Airplay" href="http://www.apple.com/nl/iphone/features/airplay.html" target="_blank">Airplay</a> (draadloos audio en video afspelen op andere apparaten) ook wordt ondersteund. Heb je dus een Apple TV, Airport of een ander AirPlay ondersteunend apparaat, dan kun je ook Spotify&#8217;s audio streamen vanaf je iPhone of iPad. Hopelijk wordt dit ook snel ondersteund op de Spotify app voor Mac.

## Waarvoor Spotify het doet

Helaas, Spotify is niet gratis. Maar wat verwacht je ook? Artiesten verdienen het om wat geld te verdienen als jij naar hun muziek luistert en Spotify maakt muziek luisteren comfortabeler dan ooit. Je hoeft niet te betalen met geld, je krijgt in de &#8216;gratis&#8217; versie periodiek reclames te horen.

Geen zin in reclame? Dan kost je dat 5 euro per maand. <a title="Lees meer over Spotify Unlimited" href="http://www.spotify.com/nl/get-spotify/unlimited/" target="_blank">Meer info over Spotify Unlimited »</a>

Wil je ook op je telefoon naar muziek kunnen luisteren en je muziek offline beschikbaar krijgen? Dat kost je 10 euro per maand. Daarvoor krijg je ook de mogelijkheid om in het buitenland naar je muziek te luisteren en hogere audiokwaliteit. <a title="Lees meer over Spotify Premium" href="http://www.spotify.com/nl/get-spotify/premium/" target="_blank">Meer info over Spotify Premium »</a>

## Wat Spotify minder doet

Oké, oké. Er kunnen ook wat dingen beter..[<img class="alignright size-full wp-image-2653" title="iTunes op je Android of iOS-device" alt="" src="https://bramwillemse.nl/app/uploads/2011/03/Schermafbeelding-2011-03-15-om-17.26.00.jpg" width="229" height="302" />][2]

In de mobiele applicatie heb ik bijvoorbeeld wat teveel moeite om specifieke albums en nummers te vinden, vooral in offline modus. Je kunt alleen je afspeellijsten bekijken in de volgorde waarin de nummers zijn toegevoegd. Dit levert soms wat teveel scrollwerk op. Wat dat betreft zouden ze nog een iets betere presentatie / organisatie kunnen gebruiken, zoals de iTunes-app voor de iPhone dat heel goed doet (overzicht per artiest, albumnaam, genre en meer).

Verder biedt Spotify ook nog niet alle muziek aan. Radiohead&#8217;s nieuwste album &#8216;King of Limbs&#8217; is nog nergens te vinden, net als The Beatles. Maar dat heeft vooral te maken met platenmaatschappijen die het nog niet aandurven mee te werken aan innovatieve muziekdistributie zoals Spotify dat doet. En mocht het niet te vinden zijn op Spotify zelf, dan importeer je jouw iTunes-bibliotheek of download je de muziek op <a title="Torrentz - De Google voor torrents" href="http://torrentz.eu" target="_blank">Torrentz.com</a> en importeer je de boel.

Voor de iPad is nog geen applicatie beschikbaar. Jammer, maar begrijpelijk. Hiervoor bestaat voorlopig nog een te klein publiek en de iPhone-applicatie doet het ook goed genoeg om de basisfunctionaliteit te leveren.

De meeste klachten die ik hoor gaan over de reclame. Het grappige is, dat er meer over de soort reclames wordt geklaagd dan over de hoeveelheid. Reclames zijn op het moment nog veelal van Spotify zelf, voor de eigen, betaalde diensten. Maar de laatste maanden hoor ik steeds meer commercials van derden. Een goede zaak voor de variatie en voor het voortbestaan van mijn favoriete muziekdienst!

## Waarom Spotify er toe doet

Spotify bereikte afgelopen maand 1 miljoen _betalende_ gebruikers, best veel. In totaal luisteren er al meer dan 10 miljoen mensen. Recent werd er flink geïnvesteerd in het bedrijf en er gaan steeds realistischer geruchten dat Spotify binnenkort ook in Amerika gaat lanceren. Het hoeft je niet zoveel te zeggen, maar het gaat goed met Spotify. Ze doen nieuwe dingen in een markt waar stoffige platenmaatschappijen nog altijd op conventionele wijzen ouderwets grote bakken geld binnen te halen. Spotify doet het anders en vraagt geen 1 euro per liedje of 20 euro per cd. Een acceptabel maandelijks bedrag voor de muziek die jij wilt, wanneer je het wilt.

Denk nog even terug aan vroeger. Lang zoeken op verschillende plekken, wachten op de download en dan nog zelf alles bij elkaar rapen en overzichtelijk houden. Over het updaten van je iPod wilde je nog niet eens nadenken. Die tijden zijn voorbij: Spotify is snel, comfortabel en overal beschikbaar.

<p style="text-align: center;">
  Wil je <strong><a title="Spotify - All the music all the time" href="http://www.spotify.com/nl/about/features/" target="_blank">meer weten</a> </strong>of de app direct proberen? Download &#8216;m dan direct:<br /> <a title="Download spotify direct!" href="http://spotify.com/download" target="_blank"><img class="aligncenter size-full wp-image-2654" title="Download Spotify direct" alt="" src="https://bramwillemse.nl/app/uploads/2011/03/Schermafbeelding-2011-03-15-om-17.25.18.jpg" width="172" height="37" /></a>
</p>

Waar te beginnen met luisteren? Hier alvast een paar luistertips:

> **Novack** &#8211; <a title="Novack - Sequences & Stills op Spotify" href="http://open.spotify.com/album/76ZyfjYi9toqyGboYiDVHo" target="_blank">Sequences & Stills</a>
> 
> **Bonobo** &#8211; <a title="Bonobo - Black Sands op Spotify" href="http://open.spotify.com/album/412m7Fq2zFtCB9uwNNxNM0" target="_blank">Black Sands</a>
> 
> **De Jeugd van Tegenwoordig** &#8211; <a title="De Jeugd van Tegenwoordig - De Lachende Derde op Spotify" href="http://open.spotify.com/album/2xBEH6Yx2yaKVJNljOW2V4" target="_blank">De Lachende Derde</a>

_Zelf tips? Laat ze achter in de reacties en ik plaats ze._

## Experimentje: Doen _collaborative playlists_ het goed?

Een feature die ik heel gaaf vind aan Spotify, is de mogelijkheid om samen afspeellijsten te maken en onderhouden. Dat wil zeggen dat je elk van jouw playlists open kan stellen voor de buitenwereld. Mensen met wie je de playlist deelt, kunnen dan ook albums of nummers toevoegen.

Ik wil jullie vragen om op Spotify de soundtrack van je favoriete film(s) op te zoeken en toe te voegen aan mijn <a title="Bram's Spotify playlist 'Soundtracks' - Voeg je eigen favorieten toe!" href="http://open.spotify.com/user/bramwillemse/playlist/2c1QJ6YfVldxk6TsX95QKm" target="_blank">Soundtracks-playlist</a>. Laat het even weten in de reacties, als je iets hebt toegevoegd. Bedankt voor je hulp! :)

_Ook een mening over Spotify of mijn schrijfwerk? Laat het me weten! Reageer hieronder, of neem contact op jouw favoriete on- of offline wijze!_

 [1]: https://bramwillemse.nl/app/uploads/2011/03/itunz.jpeg
 [2]: https://bramwillemse.nl/app/uploads/2011/03/Schermafbeelding-2011-03-15-om-17.26.00.jpg