---
title: iTunes als de nieuwe LP?
author: bram
type: articles
date: 2010-04-06T13:18:49+00:00
url: /itunes-de-nieuwe-lp/
featured_image: http://blog.bramwillemse.nl/app/uploads/2010/04/Jay-Z-full.jpeg
item-thumb:
  - https://bramwillemse.nl/app/uploads/2010/04/Jay-Z-full-450x255.jpg
  - https://bramwillemse.nl/app/uploads/2010/04/Jay-Z-full-450x255.jpg
dsq_thread_id:
  - 3431823908
  - 3431823908
categories:
  - apps die er toe doen
tags:
  - apple
  - communicatie
  - muziek

---
<p class="lead">
  Yez, ik ben een Apple-fanboy. Van hun producten word ik gewoon blijer dan van bijvoorbeeld mijn vorige Nokia-telefoon of mijn eerdere zelfbouw Windows-computer. Vandaag vroeg ik me af waarover ik na al die tijd nu weer eens moest gaan bloggen. <a title="BandCamp, wat MySpace zou moeten zijn." href="http://bandcamp.com" target="_blank">BandCamp</a>, de iPad, de (erg leuke) <a title="Foto's!" href="http://www.flickr.com/photos/ritzotencate/sets/72157623753608012/" target="_blank">Rabo pizzasessie</a> van afgelopen week of iets anders? Genoeg leuke ontwikkelingen op het web en in mijn leven de laatste tijd om over te bloggen!<strong><!--more--></strong>
</p>

Ik vroeg het mijn volgers op Twitter en Facebook. De iPad vindt iedereen natuurlijk interessant, maar iTunes LP werd ook gesuggereerd. Over de iPad wordt de laatste tijd al genoeg geschreven en iTunes LP is naar mijn mening een interessant onderwerp, omdat het door Apple zelf veelbelovend wordt genoemd, maar intussen door Apple zelf ook zwaar wordt (over- of) ondergewaardeerd door het exclusief voor enkele (grote) artiesten te houden. Daarnaast betwijfel ik het of één, laat staat twee van mijn lezers weten wat LP precies inhoudt. Dus bij deze, een introductie en mijn immer interessante mening.

<p style="text-align: center;">
  <a href="https://bramwillemse.nl/app/uploads/2010/04/Jay-Z-full.jpg"><img class="aligncenter size-large wp-image-2839" title="Jay-Z's iTunes LP" alt="" src="https://bramwillemse.nl/app/uploads/2010/04/Jay-Z-full-794x450.jpg" width="794" height="450" /> </a><small><em>Jay-Z één van de lucky LPerts</em></small>
</p>

## Oké, iTunes LP

Het is een door Apple ontwikkeld _framework,_ waarmee je interactieve pagina&#8217;s kan creëren om jouw album aantrekkelijker te presenteren in iTunes. Artiesten als Jay-Z hebben bijvoorbeeld vrij leuke (maar niet spectaculaire) LP&#8217;s, klik <a title="iTunes LP voorbeelden" href="http://www.apple.com/itunes/whats-new/#itunes-lp" target="_blank">hier</a> voor een paar voorbeelden van Apple zelf. Het originele en veelbelovende aan LP, is dat het niet een website is ter promotie van een album, maar dat het een product is dat je koopt. Een nadeel is dat je een LP alleen in iTunes kan openen, vrij gelimiteerd dus.

De artiest krijgt de mogelijkheid om zijn album-download aantrekkelijker te maken met tekst, afbeeldingen, audio en video. Koop je een iTunes LP, dan koop je niet alleen een album, maar een interactieve CD- of LP-hoes.

Ik testte op verzoek van <a title="Beep! Beep! Back up the Truck" href="http://www.beepbeep.nl/" target="_blank">Beep Beep!</a> hoe moeilijk of makkelijk het is om voor een artiest zo&#8217;n pagina te maken. Mijn conclusie: erg makkelijk! Apple levert een mooi <a title="Check Apple's documentatie voor iTunes LP & Extra's" href="http://www.apple.com/itunes/lp-and-extras/" target="_blank">standaardpakket</a> aan templates en scripts waarmee je, als je enige ervaring met HTML & CSS hebt, een interactieve, geanimeerde LP kan creëren. Het hele systeem werkt uiteindelijk voornamelijk op HTML, CSS en Javascript, dus een gemiddelde webdesigner zal er gewoon mee uit de voeten kunnen. Let wel op dat iTunes LP wel op een bepaalde manier is gestructureerd, het kost wel even tijd om daarin thuis te geraken. Gelukkig kwam The Apple Blog met een simpele eerste kennismakingstutorial, lees &#8216;m <a title="iTunes LP tutorial van The Apple Blog" href="http://theappleblog.com/2010/01/15/how-to-create-your-own-itunes-lp/" target="_blank">hier</a>.

## Waardevol en veelbelovend

Als je dat zo leest, dan denk je vast: &#8220;Goh hé! Een soort digitale collector&#8217;s editions met exclusieve content. Wat leuheuk!&#8221;. Inderdaad, same here! LP zou best eens dat stukje kunnen opvullen wat door de hardcore muziekliefhebberts nog wel eens wordt gemist: een mooi CD-hoesje, een extra DVD met een live-registratie van het beste concert v/d betreffende artiest, of (voor de fan) boeiende extra informatie, foto&#8217;s etc. Het kan een download hetzelfde karakter, eenzelfde soort ervaring geven als een mooie LP-hoes of special edition van een album op CD.

Zoals zo ongeveer elke persoon op deze aardkloot zo langzamerhand weet, lanceerde Apple afgelopen weekend de iPad in de Verenigde Staten. iTunes LP zou juist op het touchscreen van de iPad een prachtige, bijna fysieke ervaring kunnen leveren, zoals de iBooks dat waarschijnlijk i.r.t. boeken gaan zijn. Ik denk zeker dat de waarde van een album download met behulp van iTunes LP flink kan worden opgekrikt. Apple heeft een nieuwe markt gecreëerd, een niche tussen de downloader die wel 10 euro over heeft voor een album en de hardcore fan of verzamelaar die wel wat extra geld over hebben voor exclusieve content en bijzondere vormgeving, zaken die op dit moment nog vooral fysiek en offline worden aangeboden. iTunes LP zou dus wel eens een hele belangrijke volgende stap richting (bijna) volledige digitalisering van de muziekverkoop kunnen zijn.

## Maarrrr&#8230;

Supergaaf dus, dat LP. Downloads worden aantrekkelijker. Ander materiaal kun je nu ook exclusiever aanbieden, zoals een live concertregistratie of gewoon mooi vormgegeven artwork. Klopt.

Maar..

  * &#8211; Alleen Jay-Z mag LP gebruiken
  * &#8211; en in iTunes op de iPad kun je (nog) niets met LP.

<div class="box box-video">
  <iframe width="500" height="281" src="http://www.youtube.com/embed/cZ5fm58aEsY?feature=oembed" frameborder="0" allowfullscreen></iframe>
</div>

**\*KNAP\***

Tsja, waar slaat dat nou weer op? Apple maakt <a title="What's new in iTunes?" href="http://www.apple.com/itunes/whats-new/" target="_blank">keihard</a> reclame voor iTunes met LP, maar intussen mogen alleen de grote artiesten en platenmaatschappijen er nog mee spelen. Waarom? Technisch hoeft het echt niet zo moeilijk te zijn, het framework is helder en zeer bruikbaar. Elke <a title="n00b?" href="http://www.urbandictionary.com/define.php?term=n00b" target="_blank">n00b</a> kan er wel iets van maken. Waarom gooit Apple het niet open? Juist voor de kleinere artiesten en platenmaatschappijen is het toch interessant? Geef hen een kans om hun fans meer waarde te kunnen bieden!

En, zoals ik al stelde, ben ik er van overtuigd dat juist voor de iPad dit een interessant medium / product is. Op de iPad wordt de ervaring van het browsen van een webpagina &#8211; en dat is wat een iTunes LP in principe is, een beperkt beschikbare website &#8211; heel fysiek, doordat je alleen je handen en vingers gebruikt om het te _handlen_. Laat dat nou precies zijn wat je doet met een boek of CD- of LP-hoes. Hoe bijzonder het er uit ziet en voelt, hoe waardevoller het is. Waarom heeft de iPad dan in vredesnaam geen support voor een fullscreen iTunes LP? Tss..

## Hup, Apple. Hup!

Best gaaf dus, maar totaal onbruikbaar als alleen de grote artiesten er gebruik van mogen maken. Open gooien dus, want iTunes LP is gaaf en kan vooral voor kleine artiesten een belangrijke bron van inkomsten worden, omdat een LP niet zo heel moeilijk te maken is en jij jouw album wel veel waardevoller kunt maken! Tot die tijd hebben we er helemaal niets aan..

_Oh shit, nu heb ik het toch over de iPad gehad :P_