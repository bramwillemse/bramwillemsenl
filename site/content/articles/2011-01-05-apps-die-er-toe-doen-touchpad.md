---
title: TouchPad
author: bram
type: articles
date: 2011-01-05T12:02:57+00:00
url: /apps-die-er-toe-doen-touchpad/
featured_image: http://blog.bramwillemse.nl/app/uploads/2011/01/TouchPad-Keyboard.png
item-thumb:
  - https://bramwillemse.nl/app/uploads/2011/01/het-nieuwe-bankhangen.jpg
  - https://bramwillemse.nl/app/uploads/2011/01/het-nieuwe-bankhangen.jpg
dsq_thread_id:
  - 3439798094
  - 3439798094
categories:
  - apps die er toe doen
  - blog
tags:
  - apps
  - innovatie
  - ipad
  - video

---
<p class="lead">
  Gister had ik eindelijk weer eens een avondje alleen. Alleen op de bank, lekker Dexter en House kijken op de 32-inch HDTV. Helemaal niets mis mee. Alhoewel&#8230; Het heeft even geduurd voordat dit echt totaal relaxt was, namelijk tot gisteravond. Toen ik voor het eerst TouchPad gebruikte op mijn iPad. <a title="Your Smartphone as a Remote Control - Wired" href="http://www.wired.com/gadgetlab/2011/01/2011-gadget-trends/2/" target="_blank">Niet alleen mijns inziens</a> is dit het begin van <em>het nieuwe bankhangen</em>.<strong><!--more--></strong>
</p>

## Hardware die er (hier) niet toe doet: Apple TV

Ik heb al 1,5 maand een <a title="Kek apparaatje, die Apple TV" href="http://www.apple.com/appletv/" target="_blank">Apple TV 2G</a> (_2nd Generation_, zo&#8217;n kleine zwarte). Een kek zwart apparaatje waarmee je volgens Apple perfect al je video kan streamen vanaf je iPad en iPhone en vooral via iTunes, voor heel weinig geld &#8211; kuch. Ware het niet dat een normaal mens alles gewoon lekker gratis download via <a title="Torrentz.com - Alles wat je torrenthartje begeert" href="http://torrentz.com" target="_blank">Torrents</a> op je computer (niet op je iPad of iPhone) én dat een normale, gedownloade video niet af te spelen is via je iPad, iPhone of Apple TV. Best begrijpelijk dat die Apple TV alleen in de VS wordt verkocht, waar je wél via iTunes films & tv-series kunt huren.

## Logitech Touch Mouse

Ik was al een tijdje zat van mijn bankhangavondjes waarbij ik tussen de afleveringen en plaspauzes door elke keer weer half over m&#8217;n bank en bureau heen moest klimmen om de video op mijn (via VGA-kabel op mijn TV aangesloten) computer te pauzeren. Ik gebruikte al een tijdje de <a title="Video walkthrough van Logitech's Touch Mouse applicatie voor iPhone" href="http://blog.logitech.com/2010/04/14/video-how-to-install-the-logitech-touch-mouse-app/" target="_blank">Logitech Touch Mouse</a> applicatie. Hiermee transformeer je je iPhone in een grote touchpad, maar heb je ook het iPhone-toetsenbord tot je beschikking om mee te typen op je computer. Erg mooi, maar deze app heeft twee nadelen: de iPhone is wat klein om veel op te typen en je moet er een programmaatje voor installeren op je computer.

## De volgende stap: TouchPad

Gisteravond kwam daar dus <a title="TouchPad, Keyboard, Multi-touch Trackpad and Remote" href="http://www.edovia.com/touchpad" target="_blank">TouchPad</a> in mijn leven. Heerlijk was het. In principe doet het programmaatje hetzelfde als Logitech&#8217;s applicatie, maar nu ook voor de iPad.

De voordelen op een rijtje:

  * TouchPad is voor iPhone én iPad (en je betaalt één keer);
  * Op de iPad heb je een keyboard op volledige grootte tot je beschikking;
  * De applicatie ondersteunt de volledige multitouch capaciteiten van Mac OS X, dus lekker prutsen met scrollen, pinchen, zoomen, exposé en wisselen tussen programma&#8217;s met één, twee drie of vier vingers;
  * Mediaknoppen voor makkelijke controle over programma&#8217;s als VLC-player of iTunes;
  * Je hoeft geen software te installeren om het te laten werken, alles wat je moet doen is even je scherm delen.
  * Het werkt voor Mac OS X én Windows.

Overtuigend, toch?

Oké, Logitech laat je ook nog op het beeldscherm van je iPhone zien wat je typt, zodat je typfouten direct ziet en kan herstellen zonder je hoofd op te moeten heffen naar de TV. Ook werken de media controls nog niet helemaal goed, je kunt nog niet echt specifiek kiezen welk programma je er mee bestuurt.

## Waarom TouchPad er toe doet

Omdat het ervoor zorgt dat je heel relaxt op de bank video&#8217;s kunt kijken, terwijl je tussendoor nog een beetje surft en chat. Dat kan al met een draadloos keyboard en muis. Maar een muis op de bank is onpraktisch, laat staan twee van die accessoires los op de bank. Nee, zoals ik dat gister deed op de bank, dat bevalt me wel. Terwijl House lekker aan &#8216;t zeiken was, schreef ik nog even een mailtje op mijn iPad. Toen hij daarmee klaar was zette ik zonder op te staan een nieuwe aflevering aan, terwijl ik tussendoor nog even wat zei tegen een paar vrienden op Skype. Alles op één apparaat en op een apparaat dat ik niet alleen op de bank gebruik, maar ook in de trein en als ik met een klant afspreek.

Minder apparaten die steeds beter, steeds meer kunnen. Dat wordt nog wat ;)

_Neem een kijkje op <a title="TouchPad - meer info, screenshots en download" href="http://www.edovia.com/touchpad" target="_blank">de website van TouchPad</a> voor meer info, screenshots en download &#8216;m! Hij kost 3,99 euro in de Nederlandse app store._