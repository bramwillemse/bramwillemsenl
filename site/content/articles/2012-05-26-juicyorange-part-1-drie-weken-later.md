---
title: '#JuicyOrange part 1, drie weken later'
author: bram
type: articles
date: 2012-05-26T19:30:06+00:00
url: /juicyorange-part-1-drie-weken-later/
featured_image: http://blog.bramwillemse.nl/app/uploads/2012/05/461287_3613959181079_1036791547_3810884_156272048_o.jpeg
dsq_thread_id:
  - 3385699333
  - 3385699333
categories:
  - '#JuicyOrange'
tags:
  - juicyorange
  - minsk
  - reizen
  - wit-rusland

---
<p class="lead">
  Van 25 april tot en met 7 mei waren Ritzo en ik in Minsk en omgeving &#8211; je weet wel Wit-Rusland / Belarus, het land dat bekend staat als de laatste dictatuur van Europa. We gingen en we kwamen en we noemden het project #JuicyOrange.
</p>

Na twee weken zijn we [582][1] foto’s rijker, een flink aantal 360º’s van [Ritzo][2] en [van mij][3], en wat [video’s][4]. We hebben vrienden gemaakt en contacten opgedaan en er gebeurde nog veel meer moois. Daarover later meer.<!--more-->

Terug in Nederland vragen mensen ons: “Hoe was het? Wat heb je gedaan? Wat wilden jullie daar eigenlijk doen? En wanneer ga je terug?” Vanmiddag dachten Ritzo en ik daar eens flink over na en dit is ons antwoord:

“Indrukwekkend, inspirerend, spannend, spectaculair, mooi en verwarrend. We hoorden en zagen veel, maar zelf maakten we weinig écht spannends mee. Daarom hebben we veel vermoedens en betrouwbare verhalen, maar voor ons gevoel weten we nog niets..”

We wilden en willen iets moois doen. Minsk leuker, blijer, mooier en beter maken, zeg maar. Als het ware. Dat blijft ons doel, maar hoe? Dat staat nog wagenwijd open. Ritzo gaat deze zomer waarschijnlijk al terug. Samen gaan we waarschijnlijk in de herfst &#8211; rond oktober. Bovendien willen we mensen meenemen en ons samen verbazen en deze verbazing delen.

Intussen delen we het verhaal van ons avontuur. De komende tijd schrijven we allebei onze verhalen uit in kleine blogposts. We hebben afgesproken allebei tenminste één per week te schrijven. Ondertussen bereiden we onze volgende trips voor.

_Vragen? Vragen! Opmerkingen? Kom maar door._

 [1]: http://www.flickr.com/search/?q=juicyorange&m=tags
 [2]: http://occipital.com/user/fa28-154308/ritzo-ten-cate
 [3]: http://occipital.com/user/f7aa-228008/bram-willemse
 [4]: http://www.youtube.com/playlist?list=PL516C5295A049BFB2