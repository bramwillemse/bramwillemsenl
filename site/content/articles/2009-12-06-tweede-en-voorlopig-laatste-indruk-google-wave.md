---
title: Tweede (en voorlopig laatste) indruk Google Wave
author: bram
type: articles
date: 2009-12-06T17:20:15+00:00
url: /tweede-en-voorlopig-laatste-indruk-google-wave/
item-thumb:
  - http://www.jumpusa.com/soccergoals1large.jpg
  - http://www.jumpusa.com/soccergoals1large.jpg
dsq_thread_id:
  - 4199441611
  - 4199441611
categories:
  - blog
tags:
  - google
  - innovatie
  - web

---
<p class="lead">
  In oktober typte ik <a title="Eerste indruk Google Wave" href="https://bramwillemse.nl/2009/10/24/eerste-indruk-google-wave/">een verhaaltje</a> over mijn eerste ervaringen met Google Wave. @<a title="Apple Tips op Twitter" href="http://twitter.com/appletips" target="_blank">appletips </a>pikte het op en het was mijn grootste blogsucces ooit (iets van 300 unieke lezerts), waarvoor mijn dank groot is. Ook leuk om eens wat reacties te krijgen op mijn posts!<br /> Maarrr, ik beloofde in die post erop terug te komen als ik wat meer ervaring had opgedaan met het besurfen des Waves. Dus bij deze.
</p>

<!--more-->

Ik val maar met de deur in huis: Google Wave is op het moment niets, serieus. Onder andere om de volgende drie redenen:

**Traaaaaaag
  
** Hoe meer mensen en hoe meer content je in de branding gooit, hoe meer de golf wordt gebroken en hoe minder krachtig en snel de golf is. Technisch werkt het gewoon nog niet soepel genoeg.
 _Traag en vervelend_

**Aanbod
  
** Ik gaf in oktober al aan, dat het succes van Google Wave waarschijnlijk gaat afhangen van wat derden er mee doen. Lonely Planet heeft een leuke reisplanner gemaakt. Maar die ziet er uit alsof ie eind jaren &#8217;90 is gemaakt en is voor leken onoverzichtelijk. Toch is het op dit moment in mijn ogen nog altijd de beste en meest veelbelovende gadget die beschikbaar is. Aanbod van echt bruikbare, innovatieve gadgets is er dus nog niet echt. En als je er dan één vindt en wilt gebruiken, dan wil het niet omdat de wave waarin je &#8216;m plaatst er heel traaaaag van wordt.

**Doel
  
** 

<img class="alignleft" style="margin-top: 0pt;" src="http://www.jumpusa.com/soccergoals1large.jpg" alt="" width="234" height="143" />

Als ik aan Google Wave denk, dan kan ik niet bedenken wat ik er precies mee wil doen. Bij Google Docs weet ik dat je daarmee documenten kunt maken, aanpassen en delen met anderen. Gmail verrijkt mijn leven met moeiteloos gecombineerd en heerlijk geordend e-mailverkeer. Google Wave heeft misschien wat teveel doelen om doelgericht te kunnen zijn. Focus zou welkom zijn.

Dus, Wave is niet boeiend. Toch blijf ik geloven dat het veelbelovend is. Ook al redt Google Wave het niet als op zichzelf staande dienst, _Real Time Chat_, alles wat je wilt in een document slepen en het delen van documenten door mensen er naar toe te slepen (of door documenten naar iemand toe te slepen?) zijn voorbeelden van functionaliteit die ik graag in _instant messaging_, <a title="Google Mail" href="http://gmail.com" target="_blank">Gmail</a> en <a title="Google Docs" href="http://google.com/docs" target="_blank">Docs</a> zou terugzien. En dat gebeurt zeker, op z&#8217;n tijd. Voorlopig probeert Wave, wat mij betreft, wat te ver vooruit te lopen en mogen ze er bij Google nog een paar jaar aan sleutelen voor ik het serieus zal gebruiken.

Iemand nog een Google Wave uitnodiging? ;-)

&nbsp;

_Volgende keer zal ik eens over iets anders schrijven dan Google. Het wordt wat eentonig._

&nbsp;