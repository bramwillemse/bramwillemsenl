---
title: 'Workshop: Activeer je blogpost!'
author: bram
type: articles
date: 2011-04-26T17:58:26+00:00
url: /activeer-je-blogpost/
featured_image: http://blog.bramwillemse.nl/app/uploads/2011/04/5638722468_f400b696e9_b.jpeg
dsq_thread_id:
  - 3402745637
  - 3402745637
categories:
  - events
tags:
  - social media
  - workshop

---
<p class="lead">
  <strong><img class="size-medium wp-image-2824 alignright" title="Roeg & Roem - Projectgroep voor Dorps- en wijkvernieuwing" alt="" src="https://bramwillemse.nl/app/uploads/2011/04/logo-250x190-128x169.png" width="128" height="169" /></strong>Veel mensen bloggen. Maar veel blogs zijn donkere steegjes waar niemand komt, behalve de mensen die er wonen. Je wilt geen donker steegje, je wilt een goed verlichte straat waar je je kunt bewegen en waar je blije mensen tegen komt voor een praatje over het weer, de kinderen of dorps- en wijkvernieuwing. <a href="http://roegenroem.nl/">Roeg & Roem</a> is een voorbeeld van een goed betegelde straat, nu nog wat meer mensen die er overheen fietsen!
</p>

Maar waar begin je, wat moet je doen? Hoe krijg je mensen zo ver om die reactie te plaatsen, hoe krijg je ze zover dat ze anderen vertellen dat jij iets leuks hebt geschreven? Hieronder vertel ik jullie wat je kunt doen om jouw blogpost te activeren.<!--more-->

## Zorg voor inhoud

Kies een onderwerp dat dicht bij je staat, waarmee jij echt iets van kan overbrengen en dat past in het thema van het blog waarvoor je schrijft. Een tip van Andreas Willemse (<a title="Andreas Willemse: Witpapier" href="http://witpapier.nl" target="_blank">Witpapier.nl</a>), blogger en expert op het gebied van content marketing:

> <span style="font-size: medium;">“Ik zou voor een blogpost altijd de inleiding-betoog-conclusie-opbouw kiezen. Dat betekent dat je een onderwerp kiest en dit eerst schematisch uitwerkt. Ben je tevreden met je samenvatting, dan kun je het af gaan schrijven. Niet tevreden? <em>Delete</em>.”</span>

Bloggen moet niet, het enige dat het moet is leuk of zinnig zijn. Als het jou blij maakt, dan is de kans groot dat het ook anderen blij maakt als je dat weet over te brengen. Wil je echt <a title="Maarten Bronts over &quot;Sticky Content&quot;" href="http://www.studiobronts.com/sticky-content/" target="_blank">iets p(l)akkends schrijven</a>, dan is het natuurlijk wel handig als je iets schrijft waarvan je lezers ook echt blij worden, waarop zij zitten te wachten. Inspelen op actualiteit en wat jouw lezers bezig houdt is dus een plus.

## SEO

Denk bij het schrijven niet teveel aan Google en andere zoekmachines waar jij gevonden wilt worden. Een kloppende titel, onderscheidende tags en de juiste _keywords_ voor jouw doelgroep kun je wel in je achterhoofd houden. Met dat laatste bedoel ik dat bij het thema van je blog(-post) vast bepaalde (vak-)termen zijn te vinden die typerend zijn voor jouw vakgebied of doelgroep. Als je wilt kun je voordat je gaat schrijven even Googlen welke keywords scoren, welke iedereen al gebruikt en waar jij je kunt onderscheiden. Maak daar gebruik van!

## Een mooie verpakking

Verpak bovenstaande inhoud in een levendige, sexy blogpost, maar houdt het praktisch en deelbaar. Als je bijvoorbeeld schrijft over wonen, gebruik dan niet alleen een afbeelding van een lege woonruimte, maar creëer een beetje leven in de brouwerij met lachende of juist huilende mensen. Een gek kijkende aap doet het natuurlijk ook altijd goed..

Denk verder na over hoe makkelijk jouw post te verspreiden is. Is het (zo) makkelijk (mogelijk) om ‘m te delen met je vrienden op Facebook, Twitter of via e-mail? En als je er over Twittert, gebruik je dan wel een <a title="Wikipedia over &quot;URL shortening&quot; (EN)" href="http://en.wikipedia.org/wiki/URL_shortening" target="_blank">URL-shortener</a>, zodat je makkelijk te retweeten bent? Net als bij SEO is ook hier een sexy titel heel veel waard.

En niet alleen de titel, maar ook de manier waarop je je tekst schrijft is verpakking. Durf scherp of grappig te zijn. Spring bijvoorbeeld in op een spraakmakend, actueel thema, zoals ik deed bij _[Foursquare Day][1]_.

## Praat er over

Dus, dan heb je je blogpost af. Je bent enthousiast over je verhaal, hebt een foto van die gekke aap gebruikt en je hebt een strakke tweet klaar staan. Nu is het zaak om de wereld te laten weten dat jij iets moois op haar hebt gezet.

_Stuur ‘m de wereld in
  
_ Niet per se door middel van de obligate “Nieuwe blogpost: <TITEL HIER> http://blog.nl/blogpost-titel-die-veel-te-lang-is”-tweet, maar door het te vertellen zoals je dat offline ook zou doen. Bijvoorbeeld:

> <span style="font-size: medium;">“Ik heb iets geschreven over het gave dorpsvernieuwingsproject X in Middelstum. En check die gekke aap! http://blg.nl/blgpst”</span>

Laat zien dat je trots bent, in een normale zin en bijvoorbeeld met een teaser over wat voor leuks je in je blogpost hebt staan. Liefst wat relevanter dan de gekke aap, natuurlijk..

<p style="text-align: center;">
  <span style="font-size: x-small;"><em><a href="https://bramwillemse.nl/app/uploads/2011/04/Schermafbeelding-2011-04-21-om-11.54.34.jpg"><img class="aligncenter size-large wp-image-2822" title="Pieter Bregman van Nijestee op Twitter" alt="" src="https://bramwillemse.nl/app/uploads/2011/04/Schermafbeelding-2011-04-21-om-11.54.34-563x450.jpg" width="450" height="360" /></a><br /> Een voorbeeld van een goede tweet over een blogpost (via @<a title="Pieter Bregman (directeur Nijestee) op Twitter" href="http://twitter.com/pieterbregman" target="_blank">PieterBregman</a>)</em></span>
</p>

<p style="text-align: left;">
  En nee, het hoeft niet per se op Twitter of Facebook. Je kunt er ook over vertellen op je werk, in de kroeg of via de mail. Belangrijk is dat je praat op een handige manier ,waar het handig is. Dus als jouw netwerk en jouw lezers in een offline kroeg zitten, praat jij daar met hen over jouw artikel. In een geval als <a href="http://roegenroem.nl/">Roeg & Roem</a> kun je ook aan de organisatie vragen of ze er voor jou over willen Twitteren, nadeel is dat je dan niet direct kunt reageren op eventuele buzz.
</p>

<p style="text-align: left;">
  <em>Vraag om feedback<br /> </em>Als je wilt dat mensen reageren, vraag het ze dan ook. Stuur hen van wie je graag wilt dat ze het lezen een mailtje en vraag een reactie, gewoon in de mail of in de comments van je blog. Dit kan één op één, maar ook naar meerdere mensen tegelijk. Doe wat handig is. Belangrijk is om te bedenken dat als je aandacht geeft, dat resulteert in aandacht krijgen.
</p>

En dit kun je natuurlijk ook doen vóórdat je je blogpost publiceert. Als Henk wat weet over dat project in Middelstum, laat hem dan meekijken, meedenken of zelfs meeschrijven.

Als je dan op een gegeven moment reacties krijgt, reageer zelf dan ook. Blijf praten, houd de discussie levend! En levert al die discussie en feedback weer nieuwe inzichten op, dan kun je overwegen een vervolg te schrijven of je blogpost aan te vullen.

## Co-creatie / mede-eigenaarschap

Ik gaf hierboven al de tip om mensen mee te laten schrijven aan jouw blogpost. Dit kan al op hele simpele wijze:

  * &#8211; gebruik een foto
  * &#8211; of citaat
  * &#8211; link naar iemand&#8217;s blogpost
  * &#8211; reageer op comments op je blogpost en praat daar dan weer over op LinkedIn, Twitter, Facebook

Geef die mensen _credits_ en je zult ze blij maken, want het is fijn om schouderklopjes te krijgen en jou levert het rijkere, waardevoller inhoud op. Maar wil je écht all out gaan, dan zou je hierin nog een stapje verder kunnen gaan.

_Iets van mezelf_
  
Zo schreef ik in maart in mijn serie Apps die er toe doen <a title="Apps die er toe doen (2): Spotify" href="https://bramwillemse.nl/2011/03/15/apps-die-er-toe-doen-2-spotify/" target="_blank">een artikel over Spotify</a>, waarbij ik niet alleen maar hele zinnige, oprechte dingen zei over deze muziekstreamingdienst. Ik vroeg uiteindelijk ook mijn lezers en volgers of ze me wilden helpen om mijn playlist met filmmuziek te helpen vullen. Ik vroeg ze iets van zichzelf toe te voegen aan mijn verhaal, misschien niet direct in de blogpost zelf maar wel zichtbaar voor al mijn Spotify-vriendjes. Uiteindelijk werkten er een stuk of acht mensen mee en werd mijn playlist twee keer zo groot. Ik werd er blij van, maar de jongens en het meisje die hadden meegeholpen vertelden ook aan hun vriendjes en vriendinnetjes dat ze muziek waar zij trots op waren aan mij hadden “gegeven”. Ik gaf hen aandacht, zij mij en ik hen weer terug. Gevolg: een stuk of wat reacties en berichtjes op de blogpost, Twitter en Facebook en een relatief goed gelezen blogpost (113x). Buzz!

_Het échte werk
  
_ <img class="size-medium wp-image-2823 alignright" title="erwin_blom-handboek_communities_cover" alt="" src="https://bramwillemse.nl/app/uploads/2011/04/erwin_blom-handboek_communities_cover-300x165.jpg" width="300" height="165" />Een laatste en erg mooi voorbeeld is [Erwin Blom][2]. Met zijn [Handboek Communities][3] (2009) creëerde hij zoveel buzz dat hij met zijn eerste aankondigingstweet een bereik had gecreëerd van meer 100.000 (!) mensen. In de week daarop werd de eerste druk van het boek uitverkocht en de PDF 10.000 keer gedownload. Intussen staat die teller op 5.000 verkocht, 25.000 gratis downloads. Een bijzondere prestatie voor een boek waarvoor slechts mond-tot-mondreclame werd ingezet, via blogs en Twitter.

Hoe creëerde Blom dit succes? Onder andere door voor zijn boek heel veel prominente (en minder prominente) social media-mensen te betrekken bij het schrijven van zijn boek. Hij interviewde velen en noemde hen bij naam in dankwoord en citaten. Toen het boek uitkwam hadden al die mensen (met al hun volgers) het gevoel dat het boek ook een beetje van hen was. Trots en enthousiast twitterden ze er op los en bereikten samen die 100.000 mensen.

## Duzz, buzz

Het kan op verschillende niveaus, verschillende manieren en voor verschillende doeleinden, maar met deze punten heb je een goed handvat om op jouw manier succesvol je blog te activeren.

> **Inhoud**
> 
>   * Kies een onderwerp waar jij oprecht over kan schrijven
>   * Is het onderwerp interessant, relevant, actueel voor jou en je lezers?
>   * Structureer
> 
> **Verpakking**
> 
>   * Met een aanlokkelijke titel
>   * Afbeeldingen & filmpjes
>   * Maak je content makkelijk deelbaar
  
>     (Like & Tweet this-buttons, URL-shorteners en niet teveel letters)
> 
> **Praten**
> 
>   * Wees trots
>   * On- en offline
>   * Benader (potentiële) lezers persoonlijk en/of in groepen
>   * Waar & wanneer het handig is
> 
> **Co-creatie / mede-eigenaarschap**
> 
>   * Gebruik foto’s, filmpjes en citaten
>   * Betrek mensen bij de discussie
>   * Betrek mensen bij het schrijven
>   * Geef al die mensen de kudos die ze verdienen!

Dus:

> <span style="font-size: medium;">Buzz, d.m.v. inhoud, verpakking, praten & mede-eigenaarschap.</span>

Dit hele verhaal heb ik in een half uurtje verteld aan de bloggers van Roeg & Roem, de bijbehorende _powerpoint_ <a title="Rep & Roer - Activeer je blogpost op SlideShare" href="http://www.slideshare.net/bramwillemse1/rep-roer-activeer-je-blogpost" target="_blank">vind je op SlideShare</a>_._ Vind je het overtuigend en wil je dat ik het ook bij jou en je collega&#8217;s kom vertellen? Neem dan vooral <a title="contact" href="https://bramwillemse.nl/informatie/contact/" target="_blank">contact</a> met me op!

Heb je iets gehad aan mijn verhaal of heb je nog vragen / opmerkingen?  Ik hoor het heel graag. Laat een reactie achter in de comments hieronder, stuur me <a title="Bram Willemse op Twitter" href="http://twitter.com/bramwillemse" target="_blank">een berichtje op twitter</a> of gewoon [via de mail][4]. Dankjewel!

_<span style="font-size: small;">En tenslotte zou ik het goede voorbeeld niet geven als ik <a href="http://twitter.com/ritzotencate">Ritzo ten Cate</a> (De Ondernemers B.V.) en <a href="http://twitter.com/twitpapier">Andreas Willemse</a> (Witpapier) niet zou bedanken voor hun hulp bij het nadenken en schrijven van deze blog. Ritzo droeg het idee van mede-eigenaarschap aan (incl. de term) en Andreas hielp met een paar praktische ideeën. Thanks voor het helpen scherpstellen!</span>_

 [1]: https://bramwillemse.nl/2011/03/30/foursquare-day/
 [2]: http://twitter.com/erwblo
 [3]: http://handboekcommunities.nl/
 [4]: mailto:contact@bramwillemse.nl