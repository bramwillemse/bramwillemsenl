---
title: 'Startup Weekend Groningen: ARRR!'
author: bram
type: articles
date: 2011-11-09T22:41:35+00:00
url: /arrr-mobile-startup-weekend-groningen/
featured_image: http://blog.bramwillemse.nl/app/uploads/2011/11/300838_120762964701085_119655761478472_113964_2143114483_n.jpg
dsq_thread_id:
  - 3386662559
  - 3386662559
categories:
  - events
tags:
  - arrr
  - branding
  - groningen
  - mobile
  - startup weekend

---
<p class="lead">
  Dus hier zit ik, een paar dagen later. Nog steeds herstellende, fysiek en mentaal. Afgelopen weekend was er één om niet te vergeten, een weekend dat mijn verwachtingen te boven ging. Er waren mooie, inspirerende mensen en indrukwekkende resultaten, maar wat bleef hangen was een <em>itch</em>. Een itch om vérder te gaan, om nieuwe dingen te doen, om het roer om te gooien.<!--more-->
</p>

Ik ken <a title="Ralph Steenbergen on Twitter" href="http://twitter.com/RalphSt" target="_blank">Ralph</a> & <a title="Ronald Mulder from De Ondernemers B.V." href="http://deondernemers.nl/authors/ronald" target="_blank">Ronald</a> &#8211; twee van de organisatoren &#8211; vrij goed. Met Ronald gaf ik laatst nog een workshop social media voor Welnis, voor Ralph stelde ik jullie laatst de vraag wat voor jou items zijn voor in <a title="Ralph Steenbergen - De coolste studentkamer in Google Docs" href="https://docs.google.com/spreadsheet/ccc?key=0AhTwl7V59BJ1dHZqMTNCaEQ2SG45R3FNeUhsV3JObEE" target="_blank">de studentenkamer van je dromen</a>. Maar Nick Stevens wist me uiteindelijk over te halen, met zijn verhalen over andere SW&#8217;s en geboekte resultaten. Het scheen iets te zijn dat ik moest meemaken, dus ik gaf me maar op, ondanks dat ik vond dat die 60 euro best veel geld was. Tsja, ik wist nog van niks..

<p style="text-align: center;">
  <a title="ARRR! Team" href="https://bramwillemse.nl/app/uploads/2011/11/297908_120762764701105_119655761478472_113960_964087345_n.jpg"><img title="Pirate team ARRR!" alt="" src="https://bramwillemse.nl/app/uploads/2011/11/team-arr.png" width="725" height="175" /></a><em>ARRR! team</em>
</p>

<p style="text-align: left;">
  Want had je me verteld dat ik me ooit met al m&#8217;n energie in de telecom-markt zou storten, dan had ik je voor gek verklaard. Maar dat deed ik dit weekend dus wel. Het voelde wat onorigineel om met een bekende up te teamen, maar na de initiële pitches (31 stuks, inclusief spontane ideeën) en het kiezen van de uiteindelijke 11 beste ideeën sloot ik me aan bij Lykle en zijn pirate mobile internet provider-idee.
</p>

<p style="text-align: left;">
  Wat daarop volgde waren twee lange, lange dagen waarin we keihard werkten om te bedenken of we nou echt een half miljard euro bij elkaar wilden halen om één van de twee plekjes op het Nederlandse mobiele netwerk te claimen. Of wilden we juist buiten het huidige systeem om KPN, Vodafone en T-Mobile laten zien dat het eerlijker en makkelijker kan? Het resultaat is dit manifest:
</p>

[<img class="size-large wp-image-3196 alignright" title="ARRR! logo" alt="" src="https://bramwillemse.nl/app/uploads/2011/11/arrrmobile_logo-450x450.png" width="250" height="250" />][1]

> ## ARRR! Manifest
> 
> _reinvent mobile together_
> 
> Ahoy matey! We _ARRR!_ We reinvent mobile together.
> 
> Helemaal niks vinden we het! De keuze die we nu hebben in mobiele abonnementen. We betalen voor dingen die we niet gebruiken, smsjes bijvoorbeeld, en voor een tweede apparaat, zoals een iPad, moeten we een apart (duur!) abonnement afsluiten. Er is zoveel keus dat we verzuipen in het aanbod en het is irritant lastig om het ideale abonnement te vinden. En hoe lang we ook zoeken, uiteindelijk voelen we ons toch altijd weer genaaid. We zijn het zat, deze doodsgreep van de drie grote telco’s. _ARRRGH!_
> 
> Het is tijd voor ARRR! Piraterij! Move over belbundels! Move over smsjes die wel of niet doorschuiven naar de volgende maand! Move over aparte abonnementen voor al je apparaten! Wij lanceren een nieuwe internetprovider met een mobiel internetabonnement dat net zo makkelijk is als water uit de kraan. Een simpel voorschotbedrag per maand en afrekenen wat je echt gebruikt hebt.
> 
> ### Team up!
> 
> Ben jij het ook zat? Doe dan mee! Wij hebben jouw hulp nodig om deze beweging een kickstart te geven. Een beweging die vecht voor toegang tot een eerlijk en helder mobiel abonnement zonder gedoe.
> 
> In dit manifest roepen we jou op, je vrienden en ieder ander die het ook zat is. Jullie zijn onze mateys. Sluit je bij ons aan. Volgende zomer is er weer een frequentieveiling en als we groot genoeg zijn, kunnen we een plek claimen op het Nederlandse netwerk. Dan kunnen we jouw provider lanceren met een flat fee abonnement zonder datalimiet voor iedereen.
> 
> ### YARRR! own provider
> 
>   * We zijn met veel. Dat kan niet anders, want wie is er nou wél blij met het huidige aanbod? 2 miljoen mensen of meer roepen we op. Moet kunnen!
>   * We hebben ongeveer 500 miljoen euro nodig om serieus deel te nemen aan de frequentieveiling komende zomer. Moet ook kunnen! Want als wij dit met z’n velen willen, gaan investeerders ons interessant vinden :)).
>   * We vragen jou: help mee en we bouwen samen aan sociaal en financieel kapitaal. Als wij samen een begin maken, zullen investeerders zich bij ons aansluiten.
>   * Dit is onze eerste serieuze investering en er zullen meer volgen. Met een gezonde gebruikersgroep aan wie we slechts een flat fee van 10 euro per maand vragen, kunnen we binnen 5 jaar zwarte cijfers schrijven!
>   * Ons uiteindelijke product is een flat fee abonnement zonder datalimiet, dat concurreert met de grote spelers op het Nederlandse mobiele netwerk.
>   * Slim managen van dataconsumptie en constante interactie tussen jullie en ons zorgen voor een product dat steeds beter wordt, een bloeiend merk en een bloeiende community. Een piratencommunity ;)).
> 
> Dus mateys, **team up!** Samen claimen we _ARRR! network_ en krijgen we mobiel zoals wij het willen.

Dat dus. Toen ARRR! cap&#8217;n Lykle dit verhaal pitchte (check <a title="Introducing ARRR! mobile on SlideShare" href="http://www.slideshare.net/lykle/introducing-arrr-mobile-at-startupweekend-groningen" target="_blank">de presentatie</a>) ging <a title="ARRR! mobile" href="http://arrrmobile.nl" target="_blank">de website</a> live, net als <a title="ARRR! Facebook" href="http://facebook.com/arrrmobile" target="_blank">de Facebook-pagina</a>. <a title="ARRR! Twitter" href="http://twitter.com/arrrmobile" target="_blank">Twitter</a> en <a title="ARRR! Google+ page" href="https://plus.google.com/b/115541686360478141415/115541686360478141415/posts" target="_blank">Google+ pages</a> mogen natuurlijk ook niet ontbreken. Maar dit is nog maar het begin. De komende tijd gaan we de conversatie over de mobiele markt laten oplaaien, want we merken dat jullie er aan toe zijn. Verandering. Een eerlijker product.

Ik ben nog steeds een beetje beduusd van een weekend. Wie legt me uit hoe het zover heeft kunnen komen dat ik me voor deze zaak inzet? En erger nog, ik blijf die _itch_ houden. Hij wordt erger zelfs. Hier kan echt wat uit komen!

Snap je het niet? Doe dan komend weekeinde mee met <a title="Startup Weekend Groningen" href="http://www.startupweekendutrecht.nl/" target="_blank">Startup Weekend Utrecht</a>, ik kan helaas niet. Maar mede-piraat <a title="Wijnand Lusthof op Twitter" href="https://twitter.com/#!/wlusthof" target="_blank">Wijnand</a> gaat er alvast een vervolg op ARRR! mobile pitchen. **HARRHARRR!**

_To be continued&#8230; _

&nbsp;

 [1]: https://bramwillemse.nl/app/uploads/2011/11/arrrmobile_logo.png "ARRR! logo"