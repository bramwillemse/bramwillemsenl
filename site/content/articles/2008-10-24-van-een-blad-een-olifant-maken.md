---
title: Van een blad een olifant maken
author: bram
type: articles
date: 2008-10-24T11:36:20+00:00
url: /van-een-blad-een-olifant-maken/
dsq_thread_id:
  - 24723237
  - 24723237
categories:
  - blog
tags:
  - logo
  - nieuws

---
Gister kreeg ik voor een paar dagen een <a href="http://www.wacom-europe.com/index2.asp?pid=107&lang=nl" target="_blank">Wacom Intuos3 A5 Wide</a>, een zogenaamd &#8216;tekentablet&#8217; van Maarten, een van mijn huisgenoten. Ik denk er zelf over om er ook één aan te schaffen. Want ik had het idee dat het van grote toegevoegde waarde kan zijn bij het tekenen van logo&#8217;s e.d.

Gisteravond heb ik me direct  uitgeleefd. Het begin was even wennen, maar na een paar uur kon ik best lekker door Mac OS X navigeren en heb ik al best wat leuke dingetjes gemaakt die ik met de muis nooit zo zou kunnen maken. Van een paar blaadjes naar bloemetjes naar een olifant. Wat een uitzonderlijk creatief proces nou weer!<!--more-->

**De olifant**[  
][1] Zoals je misschien ziet, bestaat de olifant volledig uit de blaadjes van de &#8216;bloemetjes&#8217;. Ik gooide de blaadjes door elkaar om te kijken of er wat leuks uit kwam, toen ik bedacht dat ik er zelf een vorm van kon maken. Vraag me niet waarom ik bij een olifant uit kwam :-P Dit had ik allemaal met een muis kunnen doen. Maar de omtrek van de de figuur heb ik snel even uit de losse pols getekend. Of je het mooi vindt weet ik niet, maar ik vind in ieder geval dat de figuur er een heel andere uitstraling van krijgt.

Een vriend van me vindt dat de olifant het goed zou doen als logo van een reorganisatiebureau dat zich laat inhuren om een berg mensen te ontslaan: &#8220;Een olifant in een porseleinkast&#8221;. :-)

**Tabletje**   
Een &#8216;tekentablet&#8217; is een soort uitgebreide muismat, of misschien een betere vergelijking: een heel grote touchpad, zoals je die op laptops vindt. Het verschil met een touchpad is dat hij alleen maar reageert op de nabijheid of aanraking van de pen, en niet op je vingers. Het werkveld bestrijkt het gehele beeldscherm, elke hoek van het tablet staat gelijk aan elke hoek van je beeldscherm. Het is dus belangrijk om een tablet met dezelfde verhoudingen als jouw beeldscherm te kopen, iets waar ik nog niet over had nagedacht..   
Het aansluiten van het apparaat is heel makkelijk: eerst even de drivers installeren, dan de usb-stekker er in en je kunt aan de slag.

Dit weekend ga ik bezig met wat logo&#8217;s voor emedia. Eens kijken of er nog bijzondere dingen uit komen met behulp van het tabletje!

 [1]: http://bramwillemse.com/app/uploads/2008/10/intuos3-olifant.jpg