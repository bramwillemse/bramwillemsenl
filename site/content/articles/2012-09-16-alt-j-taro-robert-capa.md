---
title: Wachten op Robert Capa
author: bram
type: articles
date: 2012-09-16T14:32:54+00:00
url: /alt-j-taro-robert-capa/
featured_image: http://blog.bramwillemse.nl/app/uploads/2012/09/robert-capa-the-falling-soldier.jpeg
dsq_thread_id:
  - 3411533948
  - 3411533948
video-header:
  - 1
video-url:
  - https://www.youtube.com/watch?v=RWVqtOD9D6M
categories:
  - blog
tags:
  - muziek
  - video

---
<p class="lead">
  Ik luister al enige tijd naar Alt-J, een band van bleke jongens uit Leeds die hele gave muziek maken. Niet in een hokje te proppen vanwege hun giga-eclectische album <em>An Awesome Wave</em>. Met name het nummer Taro weet me elke keer weer te pakken te krijgen, dus ik wilde weten waar het over ging. Na  enig gegoogle blijkt het een ode aan oorlogsfotograaf Robert Capa.<br /> <!--more-->
</p>

> &#8220;3.1415, alive no longer my amour, faded for home May of &#8217;54
  
> Doors open like arms my love, Painless with a great closeness
  
> To Capa, to Capa Capa dark after nothing,
  
> re-united with his leg and with you, Taro.&#8221;

Capa en Taro ontmoetten elkaar in Parijs, beide oorlogsfotograaf, beide Joden op de vlucht voor het opkomende Nationaal Socialisme. Taro beschrijft de gewelddadige dood (hij stapte op een landmijn) van Capa in &#8217;54 en daarmee zijn hereniging met zijn geliefde Gerda Taro, de eerste vrouwelijke oorlogsfotograaf. Zij kwam reeds in &#8217;37 om het leven aan het front in de Spaanse burgeroorlog, toen ze door een Republikeinse tank werd vermorzeld.

<img class="alignnone wp-image-3814 size-full" title="robert-capa-the-falling-soldier" src="http://bramwillemse.nl/app/uploads/2012/09/robert-capa-the-falling-soldier.jpeg" alt="" width="681" height="473" />
  
Capa was een oorlogsfotograaf die bekend werd met zijn foto van een stervende republikeinse soldaat tijdens de Spaanse burgeroorlog in &#8217;36. En hier komt waarschijnlijk de fascinatie van Alt-J vandaan. Alt-J is namelijk de _keyboard shortcut_ in Mac OS X voor de Griekse Delta (∆). In &#8220;Tesselate&#8221; – iets met mozaïek – zingen onze driehoekige vrienden &#8220;triangles are my favorite shape&#8221;. Ze hebben iets met driehoeken.. Dat er iets driehoekigs aan Capa kleeft verbaast me dus niet:

> &#8220;De overlevering wil dat de Borrell Garcia-foto gemaakt is bij Cerro Muriano op 5 september 1936 om ongeveer 13:00 uur lokale tijd (GMT + 1 uur). De verticale afbeelding, de slagschaduw tegen de helling en de lijn van Garcia&#8217;s hoofd naar het silhouet ervan vormen een gelijkzijdige driehoek. Dat is voldoende voor het construeren van een driehoekenpaar dat Garcia bevat terwijl hij naar verondersteld mag worden schuins liep in de richting van de zon die met een azimut van 68 graden uit het plaatselijk zuiden stond.&#8221; &#8211; <a title="Meer over de foto" href="http://nl.wikipedia.org/wiki/Robert_Capa#Foto_Borrell_Garcia" target="_blank" rel="noopener">Wikipedia</a>

Robert Capa was ook aanwezig bij de landing op Omaha Beach in &#8217;44, maar zwoer enige tijd later dat hij nooit meer een oorlogsreportage zou maken. In 1950 vertrok hij desondanks naar Zuidoost-Azië om verslag te doen van de Eerste Indochinaoorlog. In &#8217;54 zat hij er nog en stapte hij op de landmijn die hem dodelijk verwondde.

Een machtig mooi verhaal. Zo mooi dat ie het verfilmen waard is. Het (<a title="Gaat Michael Mann een film over Robert Capa en Gerda Taro maken?" href="http://www.ropeofsilicon.com/michael-mann-to-direct-waiting-for-robert-capa-adaptation/" target="_blank" rel="noopener">oude</a>) gerucht gaat dat <a title="Michael Mann op IMDb" href="http://www.imdb.com/name/nm0000520/" target="_blank" rel="noopener">Michael Mann</a> (Heat, Collateral en Miami Vice) er volgend jaar misschien mee aan de slag gaat onder de naam &#8220;Waiting for Robert Capa&#8221;. Michael, als je dit toevallig leest: ik heb alvast een soundtracksuggestie.

_Meer weten? Check <a title="Meer over Robert Capa op Wikipedia" href="http://nl.wikipedia.org/wiki/Robert_Capa" target="_blank" rel="noopener">Wikipedia over Robert Capa</a>, <a title="Meer over Gerda Taro op Wikipedia" href="http://nl.wikipedia.org/wiki/Gerda_Taro" target="_blank" rel="noopener">Gerda Taro</a> of <a title="Luister An Awesome Wave van Alt-J (∆) op Spotify" href="http://open.spotify.com/album/7HOzvP7Ta2lLueojdlJtdZ" target="_blank" rel="noopener">luister &#8220;An Awesome Wave&#8221;</a> van Alt-J (∆) op Spotify. Op Flickr vond ik ook een <a title="Een greep uit de portfolio van Robert Capa op Flickr" href="http://www.flickr.com/search/show/?q=robert+capa" target="_blank" rel="noopener">mooie collectie foto&#8217;s van Capa</a>._

_**Update** (4 dec &#8217;12):** **Ook OOR vindt dat onze Britse vrinden <a title="OOR vindt Alt-J (∆) maker van album van het jaar!" href="http://www.nrc.nl/nieuws/2012/12/04/an-awesome-wave-van-alt-j-beste-album-van-2012/" target="_blank" rel="noopener">iets goeds hebben gemaakt</a>._